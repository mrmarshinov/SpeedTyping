tože nic horšího než pominutost nemůže dravce
potkat. My tomu říká- me vzteklina, oni zas dívání
neboli pominutost – a prchají před ní, jak mohou.
„Pojď dál a podívej se,“ řekl upjatě táta Vlk,
„ale k snědku tady nic není.“ „Pro vlka snad ne,“
řekl Tabákí, „ale chuďas jako já si pochutná i na
suché kosti. Copak si můžeme my, Gidar lóg (neboli
šakalí lid), vybí- rat?“ A už drandil do jeskyně a
v koutě vyslídil srnčí kost se špetkou masa.
Posadil se a s chutí ji křoupal. „Mockrát děkuji
za pohoštění,“ řekl a olízl si pysky. „Dětičky
máte překrásné! Ty jejich velikánské oči! V
takovém útlém věku! Bodejť, jako bych zapomněl, že
královské děti jsou mužné od prvopočátku.“ Tabákí
dobře věděl, že se nemá dětem říkat chvála do očí.
S radostí se pásl na rozpacích táty Vlka i mámy
Vlčice. Chvíli poseděl a liboval si, jaké
lumpáctví zas provedl, až najednou škodolibě řekl:
„Mohutný Šér Chán střídá loviště. Prozradil mi, že
příští měsíc bude lovit tady v pahorkatině.“ Tygr
Šér Chán bydlel dvacet mil dál poblíž řeky
Vaingangy. „Vždyť na to nemá právo!“ utrhl se
zlostně táta Vlk. „Podle zákona džungle nemá právo
stěhovat se jinam, dokud to předem neoznámí.
Vyplaší nám zvěř na deset mil kolem a já – já
abych lovil za dva.“ „Však mu matka pro nic za nic
neříkala Langrá (Chromec),“ pronesla klidně máma
Vlčice. „Od narození je na jednu nohu chromý.
Proto taky zabíjí jenom dobytek. Vesničané od
Vaingangy se na něho zlobí a teď nám přijde
rozzlobit ještě naše vesničany. Široko daleko
budou po něm v džungli slídit, a my abychom i s
dětmi utíkali před zapálenou trávou. Moc jsme za
to Šér Chánovi vděčni.“ „Mám mu o tom říct?“ řekl
Tabákí. „Táhni!“ utrhl se na něho táta Vlk. „Táhni
si lovit se svým pánem. Na jeden večer jsi toho
spískal až dost.“ „Jdu,“ řekl klidně Tabákí. „Už
je ho, Šér Chána, slyšet dole v houští. Zbytečně
jsem vám to vyřizoval.“ 9 Táta Vlk zbystřil sluch
a zdola z úžlabiny, svažující se k říčce, zasle-
chl nevlídné, zlostné, podrážděné lamentování
tygra, který nic neulovil a klidně to zvěstuje
celé džungli. „Trdlo!“ řekl táta Vlk. „S takovým
lomozem se pouštět na noční lov! Copak si o našich
srncích myslí, že jsou jako ti vypasení býčci od
Vain- gangy?“ „Pst!“ okřikla ho máma Vlčice. „Dnes
večer neloví volka ani srnce. Loví člověka.“
Kvílení přešlo do jakéhosi vrnění, zdánlivě
doléhajícího ze všech stran. Dřevorubci a cikáni,
nocující pod širou oblohou, se ně- kdy toho vrnění
tak polekají, že se vrhnou tygrovi přímo do tlamy.
„Člověka!“ řekl táta Vlk a vycenil bílé zuby.
„Jdi, jdi! Copak není v tůních dost brouků a žab –
to musí požírat člověka, a zrovna v našem
lovišti!“ Pro každý příkaz má zákon džungle nějaký
důvod. Požírat člověka šelmám zakazuje. Zabít ho
smějí jenom tehdy, když učí mláďata zabíje- ní, a
to ještě musí lovit mimo loviště své smečky nebo
svého houfu. Hlavní důvod je ten, že po zabití
nějakého člověka se co nevidět přihr- nou na
slonech bílí muži s puškami a stovky hnědých mužů
s gongy, pochodněmi a loučemi. Celá džungle to pak
odpyká! Šelmy samy uvá- dějí někdy jiný důvod:
člověk je nad jiné tvory slabý a bezbranný a sahat
na něj se nesluší. Kdo požírá člověka, ten prý – a
je to svatá pravda – dostane prašivinu a vypadají
mu zuby. Vrnění zesílilo, až nakonec, to jak tygr
vyrazil, přešlo v břeskné „Rrrá!“ Šér Chán zavyl –
to tygři obyčejně nedělají. „Minul kořist,“ řekla
máma Vlčice. „Co to?“ Táta Vlk vyběhl pár kroků za
ním a uslyšel, jak Šér Chán vztekle brumlá a bručí
a válí se v podrostu. „Z nerozumu skočil hlupák na
táborový oheň dřevorubců a spálil si tlapy,“
zachechtal se táta Vlk. „Je u něho Tabákí.“ „Něco
se dere na kopec,“ řekla máma Vlčice a zastříhala
jedním uchem. „Dej pozor.“ 10 Houštiny v mlází
zašustily a táta Vlk přisedl a chystal se ke
skoku. Být tak někdo z vás při tom, tak uviděl věc
přímo úžasnou – vlk nedo- skočil. Vrhl se vpřed,
ještě než spatřil, na co se vrhá, a vší mocí se
pak zarazil. Dopadlo to tak, že se vymrštil
nějakých pět stop vzhůru a do- padl téměř tam,
odkud vylítl. „Člověk!“ zaštěkl. „Člověčí mládě.
Podívej se!“ Přímo před ním stálo a přidržovalo se
nízké větve nahaté hnědé děcko, pouhé batole –
takové hebounké a dolíčkovaté škvrně do vlčí sluje
v noci hned tak nevkročí. Se smíchem si měřilo
tátu Vlka. „Cože, člověčí mládě?“ řekla máma
Vlčice. „Jakživa jsem žádné nevi- děla. Podej mi
je.“ Vlk, zvyklý nosit vlastní mláďata, popadne do
huby třeba vejce a ne- rozmáčkne je. A táta Vlk
sevřel zezadu dítě čelistmi a bez nejmenšího
škrábnutí je položil mezi vlčata. „Takový
drobeček! Takový naháček – a jak si troufá!“
zjihla máma Vlčice. Děcko se mezi vlčaty prodralo
až k ní, aby se zahřálo. „Hehe! Krmí se spolu s
druhými. To je tedy člověčí mládě? Jestlipak se
některý vlk může honosit tím, že má mezi svou
drobotinou člověčí mládě?“ „Slýchal jsem o tom,
ale v naší smečce a za našich časů se to nestalo,“
řekl Vlk. „Chybí mu srst, a klepnout ho nohou, je
po něm. Koukej, jak se na nás dívá a vůbec se
nebojí.“ Měsíční záře v ústí jeskyně potemněla,
hranatou hlavou a plecemi se do otvoru vklínil Šér
Chán. Tabákí za ním zapištěl: „Pane můj, pane můj,
tudy vešlo.“ „Šér Chán nám prokazuje velkou čest,“
řekl táta Vlk, ale koukal zlostně. „Copak si Šér
Chán přeje?“ „Svou kořist. Vešlo sem člověčí
mládě. Rodiče mu utekli. Vydej mi je.“ Jak říkal
táta Vlk, Šér Chán opravdu skočil po táborovém
ohni dře- vorubců a teď zuřil, jak ho bolí spálené
tlapy. Jenže ústí sluje, to táta Vlk věděl, je
úzké a tygr jím neprojde. Už tak měl plece i tlapy
zmáčknu- té a jako nějaký zápasník v sudu nemohl
se hnout. 11 „Vlci jsou svobodný lid,“ řekl táta
Vlk. „Dávají si poroučet jenom od náčelníka
smečky, ne od nějakého pruhovaného zabíječe
dobytka. Člo- věčí mládě je naše – zabijeme je
sami, až se nám zlíbí.“ „Zlíbí – nezlíbí. To jsou
mi řeči. Při býku, kterého jsem zabil, mám tady
čumět do tvého psího pelechu a vymáhat, co mi
patří? To ti poví- dám já, Šér Chán.“ Slují se
hromově rozlehl tygří řev. Máma Vlčice střásla
mláďata, vy- mrštila se a oči jako dva zelené
měsíce ze tmy upřela na planoucí oči Šér Chánovy.
„A to ti zas, Langrá, odpovídám já, Rákšasí
(Ďáblice). Člověčí mládě je moje – navždy moje.
Nedám je zabít. Zůstane naživu, se smečkou bude
běhat a se smečkou bude lovit. A nakonec, dej
pozor, ty lovče na- hatých mláďat – ty žroute žab
– ty zabíječi ryb –, on uloví tebe. Kliď se, nebo
při Sámbharu, kterého jsem skolila (hladovým
dobytkem se já neživím), vrátíš se, připálená
šelmo džungle, k matce ještě chromější, než jsi
přišel na svět. Táhni!“ Táta Vlk všecek zkoprněl.
Pomalu už zapomněl na to, že si kdysi mámu Vlčici
poctivě vybojoval proti pěti jiným vlkům; běhala
tehdy se smečkou a ne nadarmo jí říkali Ďáblice.
Tátovi by se byl Šér Chán ještě postavil, ale na
mámu Vlčici si netroufal. Věděl, že máma Vlčice je
proti němu ve výhodě a bude se rvát na život a na
smrt. Pozpátku tedy s vr- čením couvl z ústí sluje
a zvenku zařval: „Na dvorku si každý pes štěká po
svém! Uvidíme, co tomu řekne smečka, že si
pěstujete člověčí mládě. Mládě je moje a nakonec
mi pře- ce padne do zubů, vy zloději s chundelatým
ohonem!“ Všecka udýchaná vrhla se Vlčice ke svým
mláďatům. Vlk jí rozvážně řekl: „To má Šér Chán
pravdu. Musíme mládě ukázat smečce. Chceš si je
tedy, mámo, ponechat?“ „Ponechat?“ vyjekla.
„Přišlo k nám v noci nahaté, opuštěné a hlado- vé,
ale strach nemělo. Vida, jak odstrčilo jedno mé
robátko. Ten chromý řezník je málem zabil a
upláchl k Vainganze. Na oplátku by nám pak
vesničané prosmýčili kdejaké doupě. Jestli si je
ponechám? Toť se ví, že 12 si je ponechám. Lež,
žabáčku, Mauglí – budu ti říkat žabák Mauglí –,
tak jako Šér Chán lovil tebe, tak ty jednou ulovíš
Šér Chána.“ „Ale co tomu řekne naše smečka?“ řekl
táta Vlk. Jak stanoví zákon džungle, když si
nějaký vlk vyhledá družku, může ze své smečky
odejít. Jakmile se však jeho mláďata postaví na
nohy, musí je přivést do shromáždění celé smečky.
Scházívají se za úplňku, aby je ostatní vlci
rozeznali. Po prohlídce si mohou mláďata běhat,
kam se jim zachce, a dokud si takové mládě samo
neskolí jelena, běda do- spělému vlkovi ze smečky,
který by je zabil. Dopadený vrah neujde trestu
smrti. Zamyslete se a uvidíte, že to tak musí být.
Táta Vlk počkal, až se mláďata trochu naučí běhat.
Když se pak jed- nu noc smečka sešla, zavedl je i
s Mauglím a s mámou Vlčicí na Poradní skálu – byl
to skalnatý, balvanitý vršek, vešlo se na něj sto
vlků. Nata- žen na skále ležel mohutný šedý Vlk,
samotář Akéla, který silou i umem vedl smečku. Pod
ním sedělo přes čtyřicet vlků všech velikostí i
barev, od jezevcově zbarvených stařešinů, kteří se
uměli sami vypořádat se srncem, až po mladistvé
černé tříročky, kteří si jen namlouvali, že to
umějí. Už rok je vodil Vlk samotář. Zamlada
dvakrát padl do vlčí jámy, jednou dostal výprask,
div duši nevypustil, znal tedy mravy a způsoby
lidí. Na skále se moc nemluvilo. Uprostřed kroužku
mezi matkami a otci skotačila mláďata, jen
chvílemi přistoupil k mláděti nějaký starší vlk,
pozorně si je prohlédl a potichoučku se zas vrátil
na své místo. Jin- dy zase sama matka vystrčila
mládě tak, aby na ně padla měsíční záře a nikdo je
nemohl přehlédnout. Ze skály se občas ozval Akéla:
„Znáte zákon – znáte zákon. Dobře se, vlci,
dívejte.“ A starostlivé matky po něm opětovaly:
„Dobře – dobře se, vlci, dívejte.“ Posléze – a
mámě Vlčici se v tu chvíli na šíji zježily štětiny
– postrčil táta Vlk doprostřed žabáka Mauglího,
jak mu říkali. Mauglí tam seděl, smál se a hrál si
s oblázky, blýskajícími při měsíčku. Akéla ani
nezdvihl hlavu z pracek, jenom dál jednotvárně
vykřiko- val: „Dívejte se dobře!“ Za skálami se
rozlehl tlumený řev – to zařičel Šér Chán: „Mládě
je moje. Sem s ním. Copak je svobodnému lidu po 13
člověčím mláděti?“ Akéla na to ani ušima
nezastřihal, řekl jenom: „Dí- vejte se dobře,
vlci. Copak je svobodnému lidu po cizím rozkazu?
Dívej- te se dobře!“ Sborem hluboce zamručeli a
nějaký čtyřletý vlk opakoval Akélovi Šér Chánovu
otázku: „Copak je svobodnému lidu po člověčím
mláděti?“ Nuže, jestliže vznikne spor o to, má-li
být nějaké mládě přijato do smečky, nejméně dva
příslušníci smečky, ale ne otec a matka, musí se
za ně přimluvit. „Kdo se přimlouvá za toto mládě?“
řekl Akéla. „Ze svobodného lidu kdopak se za ně
přimlouvá?“ Nikdo se neozval a máma Vlčice se už
hotovila k boji – věděla, že pro ni to bude boj
poslední. A tu se s mručením postavil na zadní
nohy jediný další tvor, který smí do shromáždění
smečky – ospalý hnědý medvěd Bálú, který učí
vlčata zákonům džungle, starý Bálú, který si volně
chodí, kam chce, protože se živí jenom ořechy,
kořínky a medem. „Člověčí mládě – člověčí mládě?“
řekl. „Já se za člověčí mládě při- mlouvám.
Člověčí mládě nikomu neublíží. Dar řeči mi chybí,
ale mluvím pravdu. Ať běhá se smečkou, ať je
přijat spolu s ostatními. Sám ho budu učit.“ „A
kdo ještě?“ zeptal se Akéla. „Přimlouvá se za něho
učitel našich mláďat Bálú. Kromě Bálúa kdo ještě
se za něj přimlouvá?“ Do jejich kruhu se snesl
černý stín. Byl to pardál Baghíra, po celém těle
černý jako smůla, jen místy se po něm jako na
měňavém hedvábí míhaly pardálí značky. Baghíru tam
znal kdekdo a nerad se mu pletl do cesty. Byl
totiž prohnaný jako Tabákí, smělý jako divoký
buvol a neur- valý jako raněný slon. Hlas měl však
hebký jako med lesních včel, ka- noucí po stromě,
a srst hebčí než prachové peří. „Akélo a svobodný
lide,“ zavrněl, „nemám tu co pohledávat. Když se
však vyskytne pochybnost, má-li se nějaké
novorozeně zabít, nebo ne, podle zákona džungle je
možno život mláděte vykoupit. Kdo ho smí nebo
nesmí vykoupit, to v zákoně nestojí. Mám pravdu?“
„Správně! Správně!“ poznamenali mladí vlci, ti
mají pořád hlad. „Vy- slechněte Baghíru. Mládě se
dá vykoupit. Tak zní zákon.“ 14 „Mluvit tu nemám
právo, to vím, dovolíte mi tedy?“ „Jen mluv,“
ozvalo se jich asi dvacet. „Zabíjet holátko je
hanba. Až vyroste, třeba si na něm víc smlsnete.
Bálú se za ně přimluvil. Jestli podle zákona
přijmete člověčí mládě za své, já k Bálúovu slovu
přidám tučného, právě zabitého býka, leží nece-
lou míli odtud. Co tomu říkáte?“ Po tuctech se
vlci rozhlaholili. „Nám je to jedno. Zahyne za
zimních dešťů. Upeče se na slunci. Holý žabák nám
neublíží. Jen ať si běhá se smečkou. A kde je,
Baghíro, ten býk? Přijměme mládě.“ Znovu zaskučel
Akéla: „Dobře se dívejte – dobře se, vlci,
dívejte.“ Mauglí byl zaujat oblázky. Jeden po
druhém k němu vlci přistupovali a prohlíželi si
ho, ale on si jich nevšímal. Nakonec se všichni
rozběhli z kopce za zabitým býkem. Zbyli tam jenom
Akéla, Baghíra, Bálú a Mauglího vlčí rodina. Do
noci se stále ozýval Šér Chánův řev. Tygr zuřil,
že mu Mauglího nevydali. „Jen si řvi,“ utrousil
pod vousy Baghíra, „jakože vím, kdo to je člověk,
jednou tě to holátko naučí řvát na jinou notu.“
„Dobře jsme učinili,“ řekl Akéla. „Lidé a jejich
mláďata jsou chytří. Třeba nám bude prospěšný.“
„Jakpak by ne, v nouzi nám bude prospěšný. Věčně
vodit smečku, na to se nikdo těšit nemůže,“ řekl
Baghíra. Akéla ani nemukl. Myslil na osud vůdce
smečky, když pozbude síly a zeslábne: nakonec ho
vlci zabijí. Potom se objeví nový vůdce – také
jeho časem zabijí. „Odveď si ho,“ řekl tátovi
Vlkovi, „a vštip mu, co má vědět příslušník
svobodného lidu.“ Za jednoho býka i na Bálúovu
přímluvu přijali tedy Mauglího do sé- ónijské vlčí
smečky. Nic naplat, musíte přeskočit nějakých
deset až jedenáct let a jenom si domyslit, co
úžasného Mauglí za tu dobu mezi vlky prožil,
protože po- psat to by vydalo na mnoho a mnoho
knih. Vyrostl mezi mláďaty. Než z něho byl
chlapec, vlčata ovšem dávno dospěla ve vlky.
Řemeslu ho 15 učil táta Vlk a kdeco mu v džungli
vysvětloval. Každé zašustění trávy, každý závan
horkého letního vzduchu, každé soví zahoukání,
každé škrábnutí drápků netopýra, hovějícího si na
stromě, každé zašplouchá- ní rybičky, vyskakující
v tůni, bylo Mauglímu nakonec stejně běžné, jako
je obchodníkovi chod jeho kanceláře. Když se
zrovna neučil, zdříml si, potom se najedl a znovu
usnul. Když se zašpinil nebo uhřál, zaplaval si v
lesních tůních. A když dostal chuť na med (od
Bálúa věděl, že med a ořechy jsou stejná pochoutka
jako syrové maso), vyšplhal se pro něj. Naučil se
to také od Baghíry. To si Baghíra ulehl na větev a
lá- kal ho k sobě: „Jen pojď, bratříčku.“ Zprvu se
Mauglí držel pevně jako lenochod, potom však lítal
směle z větve na větev jako šedá opice. Ve
shromáždění smečky zasedal na Poradní skále. Tam
zjistil, že když se na některého vlka upřeně
zahledí, vlk chtěj nechtěj sklopí zrak. Bavil se
tedy tím, že na ně upřeně zíral. Jindy zas
vytahoval přátelům z tlapek dlouhé trny. Od trnů a
od klíšťat vlci hrozně vystojí. V noci se pouštěl
z kopce do obdělané krajiny a všetečně nakukoval
vesničanům do chý- ší. Lidem však nedůvěřoval.
Jednou mu Baghíra ukázal v džungli dře- věnou
skříňku s železy. Byla chytře zakryta, málem do ní
šlápl. Baghíra mu vysvětlil, že je to past.
Nejraději chodil s Baghírou do horké tmavé hloubi
lesa, celý dřímotný den tam prospal a v noci
pozoroval Baghíru, jak zabíjí. Z hladu zabíjel
Baghíra kdeco kolem a Mauglí to dělal po něm – až
na jednu výjimku. Jakmile přišel do rozumu, od
Baghíry se dověděl, že na dobytek nesmí sáhnout,
protože si ho smečka vykoupila za cenu býčího
života. „Patří ti celá džungle,“ řekl Baghíra,
„zabíjej si všechno, nač ti síla stačí, ale
protože tě vykoupil býk, žádné dobytče, ať mladé,
či staré, nesmíš zabít. Tak zní zákon džungle,
Mauglí.“ Mauglí ho byl poslušen. A tak sílil a
sílil: tak sílí jen chlapec, který s učením nemá
starosti a myslí jenom na jídlo. Několikrát ho
Vlčice varovala, aby Šér Chánovi moc nevěřil,
jednou že stejně musí Šér Chána zabít. Vlček, ten
by takovou výstrahu nepustil z hlavy, ale Mauglí
na ni zapomínal, vždyť byl pouhý chlapec – umět
nějakou lidskou řeč, sám by si byl ovšem říkal
vlk. 16 Šér Chán se mu v džungli stále pletl do
cesty. Akéla zestárl a zchřadl a chromý tygr si
zatím ve smečce pilně předcházel mladší vlky. Ti
se za ním táhli a dojídali zbytky. Kdyby si byl
Akéla troufl náležitě uplatnit svou moc, však on
by jim to netrpěl. Šér Chán jim pochleboval, jak
to, že se takoví mladí lovci dávají vést
skomírajícím vlkem a člověčím mládě- tem. „Ve
shromáždění prý si netroufáte hledět mu do očí,“
říkal jim Šér Chán a mladí vlci jen zavrčeli a
zježili štětiny. Věděl o tom Baghíra, ten měl oči
a uši všude, a několikrát Mauglímu důtklivě
domlouval, že ho Šér Chán jednou zabije. Mauglí se
tomu jen smál: „Mám smečku a mám tebe. I ten líný
Bálú se možná kvůli mně rozmáchne. Co bych se
bál?“ Byl parný den a tu dostal Baghíra nápad – už
předtím něco zaslechl, nejspíš od dikobraza
Sáhího. Byl s Mauglím hluboko v džungli, hlavou se
mu chlapec opíral o krásnou černou srst: „Kolikrát
jsem ti, bratříčku, říkal, že máš v Šér Chánovi
nepřítele?“ „Tolikrát, kolik je na tamhleté palmě
ořechů,“ řekl Mauglí, on totiž neuměl počítat. „To
je toho. Chce se mi spát, Baghíro, a Šér Chán má
dlouhý ohon a moc řečí – jako páv Mór.“ „Na spaní
není čas. Ví o tom Bálú. Vím o tom já. Ví o tom
smečka. Ví o tom i bláhovoučký srnec. Však ti to
Tabákí řekl.“ „Cheche,“ zasmál se Mauglí. „Nedávno
za mnou Tabákí přišel, nadá- val mi, že jsem
nahaté člověčí mládě, ani na vyrývání buráčků prý
se nehodím. Popadl jsem Tabákího za ohon a dvakrát
jsem jím praštil o palmu, aby se naučil
slušnosti.“ „To bylo bláhové. Tabákí je sice
pletichář, ale něco důležitého by ti byl řekl. Jen
otevři oči, bratříčku. Zabít tě v džungli, to si
Šér Chán ne- troufá. Jenže Akéla, pamatuj, je
stařičký. Jednoho dne už neskolí býka a přestane
být vůdcem. Z vlků, kteří si tě tehdy prohlídli,
když ses po- prvé octl v shromáždění, mnozí také
zestárli a mladí vlci si dali od Šér Chána
namluvit, že člověčí mládě nemá ve smečce co
pohledávat! Za- krátko dospěješ v muže.“ „A to
nesmí muž běhat za svými bratry?“ namítl Mauglí.
„V džungli jsem se narodil, zákona džungle jsem
poslušný a mezi našimi vlky se 17 nenajde ani
jeden, abych mu nebyl vytáhl trn z tlapy. Vždyť
jsou to mí bratři!“ Baghíra se protáhl a přivřel
oči. „Sáhni mi, bratříčku, pod čelist.“ Mauglí k
němu napřáhl silnou hnědou ruku a pod hebounkou
bra- dou, kde měl Baghíra mohutně naběhlé svaly,
zarostlé hladkou srstí, nahmatal lysinku. „Nikdo z
celé džungle neví, že mám na sobě já, Baghíra,
tuto památ- ku – památku po obojku. A přece u lidí
jsem se, bratříčku, narodil a u li- dí mi umřela
matka – v kleci královského paláce v Udajpuru. Jen
proto jsem tě tenkrát ve shromáždění vykoupil, byl
jsi ještě holátko. Ano, také já jsem se narodil u
lidí. Džungli jsem okem nespatřil. Přes mříže mě
krmili ze železné pánvice a tu jednou v noci jsem
si uvědomil, že jsem Baghíra – že jsem pardál –, a
ne něčí hračka. Hloupý zámek jsem jediným
máchnutím pracky urazil a tak jsem upláchl. A
protože jsem obeznámen s lidskými zvyky, stal se
ze mě ještě větší postrach džungle, než je Šér
Chán. Je to tak, nebo ne?“ „Ano, je,“ řekl Mauglí.
„Baghíry se bojí celá džungle – kromě Mauglí- ho.“
„Copak ty, ty jsi člověčí mládě,“ řekl vlídně
černý pardál. „Já jsem se vrátil do džungle, a
tobě zas nezbude než se vrátit k lidem – k svým
bratrům –, jestli tě ve shromáždění nezabijí.“
„Proč – pročpak by mě měli zabít?“ zeptal se
Mauglí. „Podívej se na mě,“ řekl Baghíra. Mauglí
se mu upřeně zahleděl do očí. Za chvilku odvrátil
mohutný pardál hlavu. „Proto,“ řekl a prackou
rozhrábl listí. „Ani já ti nedokážu hledět do očí,
a to jsem se, bratříčku, narodil u lidí a mám tě
rád. Ostatní tě nená- vidí jen proto, že nesnesou
tvůj pohled, protože jsi moudrý, protože jsi jim
vytahal trny z nohou – protože jsi člověk.“ „To
jsem nevěděl,“ zasmušil se Mauglí a svraštil husté
tmavé obočí. „Jak zní zákon džungle? Nejprve udeř
a potom mluv. Už z toho, že jsi neopatrný, vidí,
že jsi člověk. Buď moudrý. Mám tušení, že až zas
mine Akéla kořist – a při každém lovu mu dá víc a
víc práce skolit srnce –, smečka se vrhne na něho
a na tebe. Z celé džungle se shromáždí na 18
skále, a potom – a potom – už to mám!“ poskočil
Baghíra. „Pospěš do úžlabiny k lidským chýším a
seber tam nějaký Rudý květ, jaký si tam pěstují,
abys měl ve chvíli potřeby silnějšího přítele, než
jsem já nebo Bálú nebo ti příslušníci smečky,
kteří tě mají rádi. Přines si Rudý květ.“ Rudý
květ, to myslel Baghíra oheň. Žádný tvor v džungli
ho správně nepojmenuje. Šelmy se ho ukrutně bojí a
vymýšlejí pro oheň steré opisy. „Rudý květ?“ řekl
Mauglí. „Co jim za soumraku roste před chýšemi?
Přinesu ho.“ „Tak mluví člověčí mládě,“ řekl hrdě
Baghíra. „Pamatuj, že roste v hrncích. Honem
nějaký přines a pro případ potřeby si ho schovej.“
„Dobrá!“ řekl Mauglí. „Už jdu. Ale víš to jistě,
milý Baghíro,“ – paží mu obemkl nádhernou šíji a
zahleděl se mu do velikánských očí –, „víš to
jistě, že to spískal Šér Chán?“ „Při uraženém
zámku, který mi pomohl na svobodu, vím to jistě,
bratříčku.“ „Při býku, kterým jsi mě vykoupil,
však já to Šér Chánovi splatím i s úroky,“ řekl
Mauglí a skokem byl pryč. „Muž, pravý muž,“ řekl
si Baghíra a znovu ulehl. „Ach Šér Cháne, ten tvůj
lov na žabáka před deseti lety, to byl lov
neblahý!“ Mauglí se hnal přes celý les, běžel jako
divý, až mu srdce žhnulo. Když pak doběhl ke
sluji, zdvihla se večerní mlha. Nabral dech a po-
hlédl do úžlabiny. Vlčata byla na lovu, ale podle
jeho oddychování Vlči- ce usoudila – ač byla až na
druhém konci sluje –, že žabáčka něco trápí.
„Copak, synáčku?“ ozvala se. „To jen Šér Chán zas
žvaní jako netopýr,“ houkl na ni. „Dnes v noci
budu lovit v oranici.“ A už se dral houštím k
říčce, protékající úžlabi- nou. Tam se zarazil.
Uslyšel, jak štěká lovící smečka, jak bučí
pronásle- dovaný srnec a jak funí, když ho zahnali
do úzkých. A tu zaskučeli zlo- volně a škodolibě
mladí vlci. „Akélo! Akélo! Ukaž, Samotáři, kolik
máš síly. Uhněte z cesty, vůdci smečky! Skoč,
Akélo!“ Vlk samotář asi skočil a minul kořist.
Mauglí zaslechl, jak cvakl zuby a jak zafuněl,
když ho Sámbhar kopl, až se překotil. 19 Mauglí
nečekal a uháněl dál. Doběhl na obilné lány, kde
žili vesniča- né, a štěkot za ním slábl. „Baghíra
měl pravdu,“ řekl bez dechu a u okna chýše se
zahrabal do kupy krmiva. „Zítra se rozhodne o
Akélovi i o mně.“ Přitiskl obličej až k oknu a
pozoroval v krbu oheň. Viděl hospodyni, jak v noci
vstává a přikládá nějaké černé hroudy. Zrána padla
bílá a stu- dená mlha, a tu zahlédl nějaké dítě,
jak bere do ruky proutěný košík, zevnitř vymazaný
hlínou, kousek po kousku do něho nabírá žhavé uh-
líky, potom si je strká pod halenu a jde do chléva
poklidit krávy. „To je toho!“ řekl si Mauglí. „Co
bych se bál, když to dokáže takové mládě.“ Rázným
krokem zahnul za roh, vyčíhal chlapce, vzal mu
hrnek z ruky a zmizel v lese. Chlapec se
rozplakal. „Jsou docela jako já,“ říkal si Mauglí,
a jak to předtím viděl u ženy, foukal do hrnku.
„Když to nenakrmím, tak mi to uhyne.“ A nasypal na
tu horkou věc větvičky a suchou kůru. Ve stráni
potkal Baghíru, na kožíš- ku se mu jako démanty
třpytila ranní rosa. „Akéla minul kořist,“ řekl
pardál. „Už včera ho chtěli zabít, ale ty jsi jim
chyběl. Hledali tě na kopci.“ „Byl jsem v
oranicích. Jsem připraven. Hle!“ Mauglí mu
přistrčil hr- nek s ohněm. „Dobrá. Viděl jsem, jak
do toho lidé strkali suchou větvičku a na konci
větvičky jim rázem vypučel Rudý květ. Nebojíš se?“
„Ne. Co bych se bál. Jestli se mi to jen nezdá,
teď si vzpomínám: než se ze mě stal vlk, ležel
jsem vedle Rudého květu a bylo mi teplo a pří-
jemně.“ Celý den proseděl Mauglí ve sluji, hlídal
hrnek s ohněm, na zkoušku do něho strkal suché
větvičky. Našel tu pravou větvičku, a když pak za
ním navečer přišel do sluje Tabákí a hrubě mu
vyřizoval, že má přijít na Poradní skálu,
rozřehtal se, až vzal Tabákí do zaječích. Se
smíchem odešel pak Mauglí na Poradní skálu.
Samotář Akéla ležel vedle svého skaliska, bylo to
znamení, že vůd- cem smečky bude někdo jiný, a Šér
Chán s družinou vlků, kterým pře- nechával zbytky
jídla, si okázale vykračoval a přijímal lichotky.
Baghíra 20 ulehl vedle Mauglího. Hrnek s ohněm
držel Mauglí mezi koleny. Když se všichni
shromáždili, ujal se slova Šér Chán. Dokud Akéla
překypoval silou, nikdy se toho neodvážil. „Nemá
na to právo,“ zašeptal Baghíra. „Pověz jim to. Šér
Chán je psí plemeno. Hned se poleká.“ Mauglí se
skokem vztyčil. „Svobodný lide,“ vykřikl, „copak
vede smečku Šér Chán? Co nám má tygr do toho co
mluvit, kdo bude našim vůdcem?“ „Vždyť se
vůdcovství uprázdnilo a požádali mě o slovo –,“
spustil Šér Chán. „Kdo?“ řekl Mauglí. „Copak jsme
nějací šakali, abychom se hrbili před tímhle
řezníkem dobytka? O vůdcovství ve smečce rozhoduje
smečka sama.“ Ozvalo se hulákání: „Mlč, člověčí
mládě!“ – „Jen ať mluví. Vždy zacho- vával náš
zákon.“ Nakonec pak zahřímali stařešinové smečky:
„Ať mluví Mrtvý vlk.“ Když mine vůdce smečky
kořist, dokud žije – a to dlouho netrvá –, říkají
mu Mrtvý vlk. Malátně zdvihl Akéla starou hlavu:
„Svobodný lide, a vy také, Šér Chánovi šakali,
dvanáct let jsem vás vodil od kořisti ke kořisti a
nikdo se za tu dobu nezmrzačil a nepadl do pasti.
Tentokrát mi kořist unikla. Sami víte, jak jste to
nastrojili. Víte, že jste mi nadehnali mladičkého
srnce, aby bylo vidět, jak jsem sláb. Chytře jste
to provedli. Máte právo zabít mě tady na Poradní
skále. Ptám se tedy, kdo předstoupí a připraví o
život Vlka samotáře. Podle zákona džungle je mým
právem, abyste předstoupili jeden po druhém.“
Zavládlo ticho, žádnému vlkovi se nechtělo ubít
Akélu. Tu zařval Šér Chán: „Co je nám po tom
bezzubém hlupákovi. Stejně ho čeká smrt. Člověčí
mládě žije už moc dlouho. Svobodný lide, je mou
kořistí od sa- mého počátku. Vydejte mi je. Už mě
to bláznovství s člověčím vlkem omrzelo. Deset let
tady v džungli překáží. Vydejte mi člověčí mládě,
nebo tady budu lovit pořád a jedinou kůstku vám
nedám. Je to člověk, lidský tvor, nenávidím ho až
do morku kostí!“ 21 Dobrá polovina smečky
zahulákala: „Člověk! Člověk! Co mezi námi člověk
pohledává? Ať táhne po svých.“ „A poštve na nás
vesničany, co?“ zahlaholil Šér Chán. „Ba ne,
raději mi ho vydejte. Je to člověk, nikdo mu
nedokáže pohledět do očí.“ Znovu zdvihl Akéla
hlavu a řekl: „Jídal s námi. Spal s námi. Naháněl
nám zvěř. Zákon džungle v ničem neporušil.“ „A
býkem jsem za něho zaplatil, když jste ho přijali
mezi sebe. Býk má nevalnou cenu, ale za svou čest
bude Baghíra bojovat,“ řekl he- bounkým hlasem
Baghíra. „Býkem jsi zaplatil před deseti lety!“
zavrčela smečka. „Co je nám po kostech starých
deset let?“ „A také po záruce?“ Baghíra vycenil
bílé zuby. „To si říkáte svobodný lid!“ „S lidem
džungle nemůže člověčí mládě běhat,“ zahulákal Šér
Chán. „Vydejte mi je!“ „Je náš bratr, i když ne
pokrevní,“ znovu se ujal slova Akéla, „a vy byste
ho chtěli zabít. Ba věru, žiju už příliš dlouho.
Jedni se živíte do- bytkem, druzí zase z Šér
Chánova návodu za temné noci chodíte až na práh k
vesničanům a kradete jim děti. Jak patrno, jste
zbabělci a k zba- bělcům teď mluvím. Umřít musím,
to je jisté, můj život je bezcenný, jinak bych vám
ho nabídl za člověčí mládě. Ale pro čest smečky –
jste bez vůdce a na tuhle maličkost zapomínáte –
pusťte člověčí mládě, ať jde po svých, a já vám za
to slibuji, že ve chvíli smrti jediný zub na vás
nevycením. Umřu bez boje. Zachráním smečce nejméně
tři životy. Na víc mi nestačí síla. Jestli
souhlasíte, aspoň té hanby vás ušetřím, že bys- te
zabili bratra, který nic neprovedl – bratra,
kterého jste podle zákona džungle na přímluvu a za
výkupné přijali do smečky.“ „On je to člověk –
člověk – člověk!“ zaskučela smečka a z větší části
se shlukla kolem Šér Chána. Ten už mrskal ocasem.
„Teď záleží všechno na tobě,“ řekl Baghíra
Mauglímu. „My se za tebe můžeme jen rvát.“ Mauglí
povstal – v dlaních hrnek s ohněm. Napřáhl paže a
před ce- lým shromážděním zívl. Lomcoval jím vztek
i žal. Po způsobu vlčím mu 22 vlci nikdy nedali
znát, jak ho nenávidí. „Slyšte,“ křikl. „Dost už
tohoto psího žvástu. Že jsem člověk (být po mém,
byl bych ovšem zůstal vlkem až do smrti), to jste
mi dnes večer řekli mnohokrát. Máte pravdu. Řek-
nu vám, jak se na člověka sluší, nejste už pro mě
bratři, ale sag (psi). Co uděláte nebo neuděláte,
to nezáleží na vás. Záleží to jen na mně. Aby to
tady bylo všem jasné, přinesl jsem si kousek
Rudého květu, kterého se vy, psi, tak bojíte.“
Hrnek s ohněm hodil na zem. Od žhavých uhlíků
vzplanul suchý mech a celé shromáždění zděšeně
couvalo před šlehajícími plameny. Suchou větev
strčil Mauglí do ohně, až halouzky chytly a
zapraskaly, a uprostřed přikrčených vlků jí
zamával nad hlavou. „Teď jsi ty pánem,“ pošeptal
mu Baghíra. „Zachraň Akélu. Byl ti vždycky
přítelem.“ Zasmušilý starý vlk Akéla, který jakživ
nežádal o milost, vrhl na Mauglího prosebný
pohled. Chlapec tam stál nahý, s hřívou až na ra-
mena, v ruce planoucí větev, v jejíž záři se
míhaly a poskakovaly stíny. „Dobrá,“ řekl Mauglí a
zvolna se rozhlédl kolem dokola. „Že jste psi, to
vidím. Odcházím od vás k svým rodákům, jestliže to
ovšem jsou mí rodáci. Džungle je mi uzavřena,
nezbývá mi než zapomenout na to, že jsem se s vámi
družně stýkal. Ale zachovám se milosrdněji než vy.
Jsem váš bratr, i když ne pokrevní. Až se tedy
octnu mezi lidmi, slibuji vám, že vás nezradím,
jako jste zradili vy.“ Kopl do ohně, až se jiskry
rozlétly. „My ze smečky proti sobě válčit
nebudeme. Ale než odejdu, musím tady ještě splatit
dluh.“ Rázným krokem přistoupil k Šér Chánovi,
pitomě mžourajícímu do plamenů, a popadl ho za
chmýří na bradě. Pro jistotu šel Baghíra za ním.
„Vstaň, pse!“ křikl Mauglí. „Vstaň, když s tebou
mlu- ví člověk, nebo ti podpálím kožich.“ Šér Chán
schlípl uši a zavřel oči, planoucí větev trčela
totiž přímo před ním. „Když už mě tenhle zabíječ
dobytka nezabil, dokud jsem byl mládě, za- bije
prý mě ve shromáždění. Takhle, takhle bijeme psy,
když dospějeme v muže. Jen hni, Langrá, vousem, a
vrazím ti Rudý květ do chřtánu!“ Větví zbil Šér
Chána po hlavě a tygr samým strachem kňoural a
kňučel. 23 „A teď se kliď, ty žíhaná kočko
džungle! Až zas přijdu na Poradní skálu, jak se na
muže sluší, pamatuj, že tam přijdu s Šér Chánovou
kůží na hlavě. A dále, Akéla si bude žít klidně
dál. Nezabijete ho, protože to nechci. A co mi
tady ještě sedíte s vyplazeným jazykem a tváříte
se jako nevímco – a zatím jste psi, však já vás
poženu. Kliďte se!“ Koneček vět- ve prudce
zasršel, Mauglí se rozháněl kolem dokola vpravo i
vlevo, jiskry propalovaly vlkům srst, a vlci se s
vytím rozutekli. Nakonec tam zbyl jen Akéla,
Baghíra a s nimi nějakých deset vlků, kteří
zůstali Mauglímu věrní. A tu se v Mauglím něco
rozbolelo, jakživ takovou bo- lest nepocítil,
usedavě se rozplakal, až mu slzy tekly po tvářích.
„Co to? Co to?“ řekl si. „Nechce se mi z džungle a
nevím, co to je? To umírám, Baghíro?“ „Ne,
bratříčku. Jsou to slzy, jaké lidé prolévají,“
řekl Baghíra. „Jak vi- dím, nejsi už člověčí
mládě, ale muž. Džungle je ti opravdu navždy uza-
vřena. Jenom je nech téci. Jsou to pouhé slzy.“
Mauglí plakal, až mu srd- ce usedalo; jakživ si
tak nepoplakal. „A teď půjdu za lidmi,“ řekl si.
„Ale nejprve se musím rozloučit s má- mou.“ Odešel
do sluje, v níž žila s tátou Vlkem, a vyplakal se
na její srsti. Žalostně do toho skučelo čtvero
vlčat. „Nezapomenete na mě?“ zeptal se Mauglí.
„Jakživ nezapomeneme, pokud dokážeme sledovat
stopu,“ řekla vl- čata. „Až z tebe bude člověk,
přijď za námi na úpatí kopce a budeme si povídat.
A v noci přijdeme zas my za tebou do obilných lánů
a budeme si s tebou hrát.“ „Přijď brzo!“ řekl táta
Vlk. „Ach, brzo zas přijď, moudrý žabáčku; matka i
já stárnem.“ „Přijď brzo, ty můj nahatý synáčku,“
řekla máma Vlčice. „Poslyš, lid- ský tvore, měla
jsem tě raději než svá mláďata.“ „Toť se ví, že
přijdu,“ přikývl Mauglí. „A až přijdu, rozprostřu
na Po- radní skále Šér Chánovu kůži. Nezapomeňte
na mě. A taky jiným v džungli řekněte, aby na mě
nezapomněli.“ Za ranního rozbřesku kráčel pak
Mauglí sám a sám z kopce za ta- jemnými tvory
zvanými lidé. 24 Lovecká píseň séónijské smečky Je
ráno, Sámbhar zatroubil jednou a vícekrát a při
jezírku hlubokém laň vyrazila poskokem. Sám jsem
tam také zabloudil jednou a vícekrát. Je ráno,
Sámbhar zatroubil jednou a vícekrát. Slídivý vlk
jelena zhléd, smečce to běžel povědět. Po stopě se
pak hnali vpřed jednou a vícekrát. To ráno zle
houf vlků vyl jednou a vícekrát. Země se nohy
nedotknou, zrak pronikne i hustou tmou, tak v
džungli za kořistí jdou jednou a vícekrát. 25 Ká
na lovu Na skvrnách levhart zakládá si, buvol na
rozích. Měj čistou srst i boky, síla lovcova je v
nich. Když volek nabere tě nebo Sámbhar zkrvaví,
nic nepovídej, vždyť to o nich každá šelma ví. Jak
vlastní sourozence cizí mláďata opatruj, jsou
třeba děti medvědice, věrně při nich stůj. Skolená
první kořist mláděti velmi lahodí. Džungle je
velká, mládě malé. Skromnost neškodí. Bálúovy
poučky O čem se tady vypravuje, stalo se předtím,
než byl Mauglí vyhnán ze séóníjské vlčí smečky a
než se pomstil tygru Šér Chánovi. Bálú ho ten-
krát učil zákonu džungle. Statný, rozvážný hnědý
medvěd měl z nada- ného žáka radost. Vlčata
pochytí totiž ze zákona džungle jenom to, co se
týká jejich smečky a rodu. Upláchnou, sotva umějí
opakovat lovecké verše: „Nohy našlapující bez
hlesu, oči vidící potmě, uši větřící vítr už v
doupěti a ostré bílé zuby, tím se vyznačují naši
bratři kromě šakala Tabákího a hyeny, ty máme v
nenávisti.“ Ale Mauglí byl člověčí mládě a musel
se učit mnohem víc. Občas za svým chráněncem
plavně přiběhl z džungle černý pardál Baghíra
podívat se, jak prospívá, a s hlavou opřenou o
strom jen vrněl, když tak Mauglí Bálúovi
odříkával, co měl ten den uloženo. Šplhání šlo
chlapci skoro tak jako plavání a plavání skoro tak
jako běh. Učitel zákona Bálú mu vštípil lesní a
vodní zákony: 26 Jak se rozezná uschlá větev od
zdravé. Jak se slušně omluvit lesním včelám, když
padesát stop nad zemí narazí na jejich úl. Co říci
netopýru Mangovi, když ho za poledne vyruší ve
větvích. A jak předem upozornit vodní hady, než
skočí mezi ně do tůně. Obyvatelé džungle mají rádi
klid a bez váhání se vrhnou na vetřelce. A ještě
se Mauglí naučil lovecký pokřik cizince. Ten musí
každý obyvatel džungle lovící mimo svůj revír
opakovat tak dlouho, až zaslechne odpověď. V
překladu to znamená: „Dovolte mi tady lovit, mám
hlad.“ A odpověď zní: „Jen si lov pro potra- vu,
ale ne pro zábavu.“ Vidíte, co se toho musel
Mauglí naučit nazpaměť. Odříkával to až do
omrzení. Však také, když jednou po několika
pohlavcích zlostně utekl, řekl Bálú Baghírovi:
„Člověčí mládě je člověčí mládě, to musí znát veš-
kerý zákon džungle.“ „Ale pamatuj, že je maličký,“
zastal se ho černý pardál: ten by byl Mauglího
nejraději hýčkal. „Copak unese ve své hlavičce
takové sáho- dlouhé řeči?“ „V džungli se zabíjí
kdeco, ať je jak chce maličké. Proto ho těm vě-
cem učím, a když je zapomene, tak ho mírně
uhodím.“ „Mírně! Copak, ty hromotluku, víš, co je
to mírnost?“ zareptal Baghí- ra. „Od tvé mírnosti
má dnes obličej samou modřinu. Fuj!“ „Raděj ať má
ode mne, který ho mám rád, modřiny od hlavy až k
patě, než aby z nevědomosti přišel do neštěstí,“
odpověděl vážně Bálú. „Zrovna ho učím klíčovým
slovům džungle. Ta ho ochrání před ptáky a hady a
lovícími čtvernožci, neochrání ho však před jeho
smeč- kou. Až si ta slova zapamatuje, u kdekoho v
džungli se může domáhat ochrany. Za trochu bití to
stojí, ne?“ „Jenom dej pozor, abys člověčí mládě
neutloukl. Není to kmen, aby sis na něm brousil
tuhé drápy. Ale jak znějí ta klíčová slova? O
pomoc já nikoho žádat nebudu, spíš ji každému
poskytnu,“ – Baghíra napřáhl packu a zálibně si
prohlížel ocelově modré drápy, ostré jako dláto –,
„ale přece jenom bych je rád znal.“ „Zavolám
Mauglího, on ti je poví – jestli bude mít chuť.
Pojď, brat- říčku!“ 27 „V hlavě mi to bzučí jako v
úlu,“ ozval se jim nad hlavou nevrlý hlá- sek, a
po kmeni sklouzl rozmrzelý a zlostný Mauglí. Když
se octl na zemi, dodal: „Jdu za Baghírou, a ne za
tebou, Bálúe, ty tlusťochu!“ Bálúa se to bolestně
dotklo, ale jen řekl: „Mně je to jedno. Pověz
Baghírovi klíčová slova džungle, kterým jsem tě
dnes naučil.“ „Klíčová slova pro jaký lid?“ řekl
Mauglí a už se těšil, jak se blýskne. „Džungle má
mnoho jazyků. Znám je všechny.“ „Trochu, ale ne
moc. Jen se podívej, Baghíro, to je nějaká
vděčnost k učiteli. Žádné vlče jakživ nepřijde
starému Bálúovi poděkovat za vy- učení. Pověz
tedy, ty moudrá hlavo, slova lovících šelem.“ „Vy
a já jsme z jedné krve.“ Mauglí to po způsobu
lovících šelem pronesl s medvědí výslovností.
„Dobrá. A co řekneš ptákům?“ Mauglí mu to
zopakoval a na konci každé věty hvízdl jako luňák.
„A hadům,“ řekl Baghíra. Mauglí odpověděl přímo
nepopsatelným sykotem, potom udělal ko- trmelec,
pochvalně si plácl do dlaní, skočil Baghírovi na
hřbet, bokem se tam uvelebil, patami ho kopal do
lesklé srsti a hrozně se na Bálúa šklebil. „Vida,
vida. Za menší škrábnutí to stálo,“ řekl něžně
hnědý medvěd. „Však si jednou na mě vzpomeneš.“
Otočil se k Baghírovi a vykládal mu, že klíčová
slova prosbami vymámil na divokém slonu Háthím,
ten se v tom vyzná, a Háthí sám že zavedl Mauglího
k tůni, aby tam pochytil hadí slova, protože Bálú
je neumí vyslovit. Mauglímu že se teď v džung- li
nemůže celkem nic stát, protože mu neublíží ani
had, ani pták, ani šelma. „Nemá se tedy koho bát,“
dodal Bálú a hrdě si poklepal na huňaté panděro.
„Leda svého plemene,“ zašeptal Baghíra a potom
okřikl Mauglího: „Pozor, bratříčku, na má žebra.
Co tak po mně rejdíš?“ Mauglí se totiž usilovně
domáhal Baghírovy pozornosti, na pleci ho cloumal
za srst a prudce ho kopal. Konečně se mu věnovali
a Mauglí 28 zaječel, co měl síly: „Však já budu
mít vlastní plémě a celý den je budu vodit po
větvích.“ „Co to zas blábolíš, ty povídálku?“ řekl
Baghíra. „Ano, budu, a po starém Bálúovi budu
házet větvemi a blátem,“ ječel Mauglí. „Oni mi to
slíbili, hm!“ „Bác!“ mohutnou tlapou srazil Bálú
Mauglího z Baghírova hřbetu. Chlapec mu zůstal
ležet mezi předními tlapami. Věděl, že se medvěd
zlobí. „Mauglí,“ řekl Bálú, „ty jsi mluvil s
Bandary – s opičím lidem.“ Mauglí koukl po
Baghírovi, jestli se také zlobí. Pardál měl oči
strnulé jako nefrit. „Ty jsi byl u opičího lidu –
u šedých opic – u lidu bez zákona –, který pojídá
kdeco. Styď se.“ Mauglí vleže na zádech
vysvětloval: „Bálú mě praštil po hlavě. Utekl jsem
mu a tu slezly ze stromu šedé opice a litovaly mě.
Nikdo jiný si mě nevšiml,“ zafňukal. „Soucit
opičího lidu!“ uchechtl se Bálú. „To je jako
nehybnost horské bystřiny! Jako chládek letního
slunce. A co bylo dál, člověčí mládě?“ „Potom,
potom mi dali ořechy a všelijaké pamlsky a v
náručí mě vy- nesli do koruny stromu, že prý jsem
jejich pokrevní bratr, jenom ohon mi chybí, a
jednou že se stanu jejich vůdcem.“ „Vždyť žádného
vůdce nemají,“ řekl Baghíra. „Oni lžou. Odjakživa
lžou.“ „Byli na mě hodní, ať prý za nimi přijdu
zas. Pročpak jste mě nikdy nezavedli mezi opičáky?
Postávají na zadních nohou jako já. Netlučou mě
tvrdými tlapami. Celý den si hrají. Pusť mě! Pusť
mě, ty zlý Bálúe! Budu si s nimi zase hrát.“
„Poslyš, člověčí mládě,“ ozval se medvěd hromovým
hlasem, jako když za dusné noci zahřmí. „Naučil
jsem tě veškerému zákonu džungle, platnému pro
jeho obyvatele – kromě opičáků, kteří jsou domovem
na stromech. To jsou vyvrhelové. Ani vlastní řeč
nemají, pořád jen napínají uši, a jak zaslechnou
nějaké slovo, hned je ukradnou, pořád tam shora
jen pokukují a číhají. Mají jiné mravy než my.
Vůdce neznají. Chybí jim 29 paměť, naparují se a
chvástají, žvaní, co všechno nejsou a co všechno v
džungli dokáží, ale jen spadne ořech ze stromu,
dají se do smíchu a na všechno zapomenou. My z
džungle se s nimi nestýkáme. Kde se napájejí
opice, tam nepijeme, kam chodí opice, tam
nechodíme, kde ony loví, tam nelovíme, kde ony
hynou, tam nehyneme. Jestlipak jsem se ti do
dnešního dne slovem zmínil o Bandar lógu?“ „Ne,“
hlesl Mauglí: po medvědových slovech se totiž v
lese rozhostilo hrobové ticho. „Obyvatelé džungle
o opičácích nemluví a na ně nemyslí. Opičáci chodí
v hejnech, jsou zlí, špinaví, drzí a touží jen po
tom, aby si jich obyvatelé džungle všimli. Jenže
my si jich nevšímáme, i když nám na hlavu házejí
ořechy a kal.“ Jen domluvil, zaharašila z větví
prška ořechů a halouzek. Bylo je slyšet, jak tam v
závratné výši mezi temnými větvemi chrch- lají,
skučí a zlostně rejdí. „Obyvatelé džungle nesmějí
s opičáky nic mít,“ řekl Bálú. „Pamatuj si to.“
„Nesmějí nic mít,“ řekl Baghíra. „Ale tak si
myslím, že tě měl před nimi Bálú varovat už dřív.“
„Já – já že jsem ho měl varovat? Copak mě napadlo,
že si bude hrát s takovou holotou? S opičáky!
Fuj!“ Znovu se jim snesla na hlavu prška. Oba se
tedy sebrali a Mauglího odvedli s sebou. Co řekl
Bálú o opicích, byla svatá pravda. Domovem jsou v
korunách stromů. Nahoru se šelmy skoro nedívají, a
tak se opi- čáci obyvatelům džungle málokdy
připletou do cesty. Ale jak někde zastihnou
churavého vlka, raněného tygra nebo medvěda, hned
ho tý- rají a po kdejaké šelmě schválně házejí
klacky a ořechy, jen aby na sebe upoutali
pozornost. Potom skučivě a pištivě prozpěvují
hloupé písničky a vyzývají obyvatele džungle, ať
za nimi vylezou na stromy a tam s nimi zápasí,
nebo se zase sami mezi sebou zuřivě servou a
mrtvoly nechají ležet před očima obyvatel džungle.
Pořád by si chtěli opatřit vůdce a vlastní zákony
a mravy, ale nikdy z toho nic není, protože druhý
den na to zapomenou, a tak si namlouvají: „Co si
myslí Bandar lóg dnes, to 30 si bude jednou myslit
celá džungle,“ a tím se utěšují. Šelmy na ně sice
nedosáhnou, ale také si jich nevšímají. Nemálo je
tedy potěšilo, že si s nimi přišel Mauglí zahrát a
že se za to Bálú na něho zlobí. Na víc už
nepomýšleli – Bandar lóg stejně na nic kloudného
nemyslí. Jeden z nich však dostal báječný nápad.
Kdekomu vykládal, jak se jejich plemeni vyplatí
mít Mauglího mezi sebou. Na ochranu proti větru
umí plést proutí. Když ho chytnou, třeba je to
naučí. Po otci dřevorubci měl Mauglí v krvi
lecjakou dovednost. Bez dlouhého přemýšlení stavěl
si ze spadlých větví domečky. Opičáci ho ze stromů
pozorovali a velmi nad tou hrou žasli. Řekli si,
že si tentokrát opravdu opatří vůdce a budou z
nich nad jiné moudří obyvatelé džungle – tak
moudří, že si toho kdekdo všimne a zbledne
závistí. Přes celou džungli šli tedy potichu za
Bálúem a Baghírou a Mauglím, dokud si ti tři v
poledne nezdřímli. Mauglí ulehl všecek zahanbený
mezi pardála a medvěda a řekl si, že si s opičáky
nebude nic začínat. Najednou se probral a ucítil,
jak ho za nohy i za paže berou něčí dla- ně –
pevné, silné, drobné dlaně – a jak mu větve
šlehají do obličeje. Přes rozkomíhané haluze
uviděl dole Bálúa, jak usedavým nářkem burcuje
celou džungli, a Baghíru, jak cení zuby a drápe se
na strom. Bandarové vítězoslavně zavřeštěli a
vyšplhali se na nejhořejší větve, kam si za nimi
Baghíra netroufal, a odtamtud na něho hulákali:
„On si nás všiml! Baghíra si nás všiml. Obyvatelé
džungle žasnou nad tím, jak jsme ob- ratní a
chytří.“ Potom se dali na útěk. Útěk opičáků
stromovím se nedá dobře popsat. Padesát,
sedmdesát, ba sto stop nad zemí mají tam cesty i
rozcestí, z kopce do kopce po nich putují třeba i
v noci. Dva nejsilnější opičáci popadli Mauglího
pod paží a dvacetistopovými skoky se s ním hnali
přes vrcholky stromů. Být sami, byli by uháněli
dvojnásob rychle, ale svou tíhou je chlapec
zdržoval. Mauglímu bylo zle a hlava se mu točila,
ale jinak se mu ten úprk líbil. A přece se děsil,
když se pod ním v hloubi mihl kousek půdy, a po
každém přemetu přes propast strašně to s ním
škublo a žuchlo, div duši nevypustil. Vzhůru po
stromě se drali strážci, až se pod nimi tenounké
nejhořejší větve ohýbaly a praskaly, potom si
odchrchlali, hekli, mžikem se vymrštili a snesli
se na další 31 strom a rukama nebo nohama chňapli
po dolních větvích. Chvílemi zahlédl Mauglí tichou
zelenou džungli na míle daleko, tak je vidět na
míle dopředu moře z vrcholu stožáru, jindy se zas
octl s průvodci má- lem u země a do obličeje ho
šlehalo větvoví a listí. S praskotem, jekem,
vřeštěním hnalo se po stromových cestách celé
plémě Bandarů a sko- kem unášelo svého zajatce
Mauglího. Mauglí trnul, že ho upustí, potom na ně
dostal zlost, ale raději se ne- vzpouzel. Posléze
se zamyslil. Nejprve musím vzkázat Bálúovi a Bag-
hírovi. Tempu opic, to věděl, jeho přátelé
nepostačí. Marně se díval dolů, bylo vidět jen
hořejšek větví, upřel tedy zrak vzhůru a tu vysoko
v blankytu zahlédl luňáka Číla. Třepetal se a
kroužil a číhal, až něco v džungli zahyne. Číl si
všiml, že opice něco unášejí, slítl tedy o několik
set yardů níže podívat se, je-li to něco k snědku.
Samým překvapením hvízdl, jak Mauglího táhnou na
vršek stromu a jak mu Mauglí dává znamení: „Ty a
já jsme z jedné krve.“ Znovu se nad chlapcem
zavřely rozvlněné větve, ale Číl se zavčas vznesl
nad další strom a tu se pod ním vynořila hnědá
tvářička. „Sleduj mou stopu,“ křikl Mauglí. „Pověz
o ní Bálúovi ze séónijské smečky a Baghírovi z
Poradní skály.“ „A od koho, bratře?“ Číl se s
Mauglím zatím nesetkal, ale samozřej- mě o něm
věděl. „Jsem žabák, Mauglí. Říkají mi člověčí
mládě. Sleduj mou stopu!“ Poslední slova
zavřískal, jak chtě nechtě letěl vzduchem. Číl jen
při- kývl, potom stoupal vzhůru, až byl jak
prášek, a tam trčel a zrakem bystrým jako
dalekohled pozoroval rozkomíhané vrcholky stromů,
po nichž se tryskem hnali Mauglího strážci. „Ti se
nikdy daleko nedostanou,“ ušklíbl se. „Co si
umíní, nikdy ne- provedou. Bandarové pořád jen
vymýšlejí něco nového. Jestli mě ne- klame zrak,
tentokrát si vymysleli pěknou melu. Bálú není
žádný jelimánek, a pokud vím, Baghíra taky
nezabíjí jenom kozy.“ Kolébal se tedy na křídlech,
drápy přitaženy k sobě, a čekal. Bálúem a Baghírou
lomcoval vztek a zármutek. Baghíra se předhá- něl
ve šplhání, ale tenké větve se pod jeho tíhou
lámaly a pokaždé slítl dolů, mezi drápy plno kůry.
32 „Pročpak jsi člověčí mládě nevaroval?“ houkl na
chudáka Bálúa. Ten cválal nemotorně vpřed a těšil
se, že opice dohoní. „Bitím jsi ho div neutloukl,
raději jsi ho měl varovat.“ „Honem. Honem! Třeba –
třeba je doženeme!“ sípal Bálú. „Takovým krokem!
Ani raněnou krávu takhle neuštveš. Učiteli zá-
kona – vypláceči mláďat – ještě míli takhle
utíkej, a praskneš. Posaď se a přemýšlej. Něco si
vymysli. Nač se tak štvát. Když jim budeme v pa-
tách, ještě ho upustí.“ „Arula! Hú! Třeba je
omrzelo nést se s ním a už ho upustili. Opičá- kům
není co věřit. Na hlavu mi položte mrtvé netopýry.
K jídlu mi dejte zčernalé kosti! Skutálejte mě do
úlu, ať mě včely ubodají, s hyenou mě pochovejte,
jsem nejnešťastnější medvěd na světě. Arulala!
Vahúa! Ach Mauglí, proč jsem já tě tloukl po
hlavě, proč jsem tě raději nevaroval před opičáky.
Třeba jsem mu vytloukl z hlavy, co měl ten den
uloženo, a teď je v džungli sám a sám a klíčové
slovo mu chybí!“ Bálú si zakryl prackami uši a s
kvílením se válel po zemi. „Vždyť mi ještě před
chvilkou všechna slova správně odříkal,“ utrhl se
na něho Baghíra. „Nic si nepamatuješ a nevíš, co
se sluší. Co by tomu džungle řekla, kdybych se já,
černý pardál, svinul do klubíčka jako dikobraz
Sáhí a vřískal na celé kolo?“ „Ať si myslí
džungle, co chce, mně je to jedno. Třeba je už po
něm.“ „Dokud ho svévolně neshodí z větví nebo ho z
dlouhé chvíle nezabi- jí, nemám o člověčí mládě
strach. Je chytrý, leccos se naučil, a hlavně má
pohled, který obyvatelům džungle nahání strach.
Jenže ho mají v moci opičáci. To je zlé, ti bydlí
na stromech a nikoho z nás se nebojí.“ Baghíra si
zamyšleně olízl pracku. „Jsem já to trulant!
Tlustý, hnědý trulant, který neumí než vyhrabá-
vat kořínky.“ Bálú se rázem posadil. „Pravdu děl
divoký slon Háthí: Každý se něčeho bojí, a opičáci
se bojí skalního hada Káa. Ten šplhá stejně jako
oni. V noci jim krade opičátka. Stačí jen o něm
hlesnout, hned jim hnusný ocas strachem ztuhne.
Pojďme za Káem.“ „Co ten nám bude platný? Není z
našeho plemene, je beznohý – a oči má uhrančivé,“
řekl Baghíra. 33 „Je stařičký a náramně chytrý. A
hlavně má pořád hlad,“ řekl bujaře Bálú. „Slib mu
hodně koz.“ „Po nasycení prospí celý měsíc. Třeba
zrovna spí. A i když je vzhůru, co když si raděj
sám nějakou kozu zabije?“ Baghíra Káa moc neznal,
a tak mu samozřejmě nedůvěřoval. „Možná že ho,
milý lovče, spolu přesvědčíme.“ Opelichaným hnědým
ramenem šťouchl Bálú do pardála, i vypravili se za
skalním hroznýšem Káem. Zastihli Káa, jak si v
odpoledním slunci hoví na horkém skalním výstupku
a zálibně si prohlíží nový šat. Deset dní prožil v
ústraní, jak svlékal kůži, a byl teď nádherný –
mohutnou tuponosou hlavou rejdil po zemi a třicet
stop dlouhé tělo svíjel do roztodivných křivek a
uzlů a už předem se olizoval, jak se těšil na
oběd. „Ještě nejedl,“ oddechl si spokojeně Bálú,
když uviděl jeho krásně žíhané hnědožluté roucho.
„Pozor, Baghíro! Po každém svléknutí kůže bývá
přisleplý a hned útočí.“ Ká nebyl jedovatý – sám
jedovatými hady, těmi zbabělci, pohrdal –, jeho
síla spočívala v objetí: jakmile se svými
mohutnými smyčkami kolem někoho ovinul, byl s ním
konec. „Dobrý lov!“ křikl Bálú a žuchl na zadek.
Ká byl jako všichni hroznýši nahluchlý a první
křiknutí neza- slechl. Pro jistotu se však
rozvinul a pohotově sklonil hlavu. „Dobrý lov
vespolek,“ odpověděl. „Hoho, Bálú, kdepak se tu
bereš? Dobrý lov, Baghíro. Někdo z nás se rozhodně
potřebuje najíst. Objevila se nablízku nějaká
zvěř? Takhle nějaký kolouch nebo třeba i býček?
Jsem jako vyschlá studna.“ „Zrovna jsme na lovu,“
prohodil Bálú. Věděl, že na Káa nesmí pospí- chat.
„Když dovolíte, půjdu s vámi,“ řekl Ká. „Vám,
Baghíro a Bálúe, na ně- jaké ráně vedle nesejde,
zato já – já musím celé dni čekat na lesních
stezkách a kvůli opičce šplhám třeba celou noc.
Jojo. Větve už nejsou, jak bývaly za mých mladých
let. Samé uschlé a práchnivé halouzky.“ „Je to
možná tím, že jsi tak těžký,“ řekl Bálú. „Je mě
pořádný kus – pořádný kus,“ řekl hrdě Ká. „Ale
přece jen za to může ten nový lesní porost. Na
posledním lovu moc nechybělo – 34 opravdu moc
nechybělo – a byl bych spadl, a jak jsem chrastivě
sjel dolů – ocas jsem totiž neměl kolem kmene dost
pevně ovinutý –, pro- budil jsem opičáky a oni mi
hrubě vyspílali.“ „Beznohých žlutých žížal,“
utrousil pod vousy Baghíra, jako by si na něco
vzpomínal. „Ssss! Takhle že mi nadávali?“ řekl Ká.
„Tak nějak minulý měsíc pokřikovali, ale my jsme
si jich vůbec ne- všímali. Oni toho napovídají –
dokonce prý jsi přisel o zuby a troufneš si jen na
kůzle, protože (je to ale nestydatá čeládka, ti
Bandar lóg) – protože prý se bojíš kozlích růžků,“
hovořil úlisně Baghíra. Had, zvláště mazaný
hroznýš jako starý Ká, dá málokdy najevo zlost,
ale Bálúovi a Baghírovi neušlo, jak se mu mohutné
polykací svaly na obou stranách chřtánu vlní a
nadouvají. „Přenesli své loviště jinam,“ řekl
jakoby nic. „Jak jsem si dnes vyšel na sluníčko,
slyšel jsem je lomozit ve vrcholcích stromů.“ „My
– my totiž Bandary zrovna pronásledujeme,“ řekl
Bálú, ale osta- tek mu uvázl v hrdle. Co si
pamatoval, žádný obyvatel džungle se dosud
nepřiznal, že ho zajímají opice. „Nejspíš něco
významného pudí dva takové lovce – ba co dím,
vůdce v džungli – po stopě Bandarů,“ ozval se
zdvořile Ká. Zvědavostí to už nemohl vydržet. Bálú
spustil: „Já jsem vlastně jenom starý a leckdy
dost hloupý učitel zákona u séónijských vlčat, a
tady Baghíra –“ „Je Baghíra,“ řekl černý pardál a
scvakl čelisti. Na skromnost si ne- potrpěl. „Věc
se má takhle. Ti zloději ořechů a lupiči palmových
listů nám ukradli člověčí mládě, snad jsi už o něm
slyšel.“ „Sáhí (s těmi ostny se moc naparuje) mi
povídal, že nějakého lidské- ho tvora přijali do
vlčí smečky, ale já jsem tomu nevěřil. Sáhí něco
za- slechne jen na půl ucha a pak to ještě
zpotvoří.“ „Je to tak. Takové člověčí mládě ještě
na světě nebylo,“ řekl Bálú. „Je z člověčích
mláďat nejlepší a nejmoudřejší a nejsmělejší – je
to můj žák a Bálúovo jméno proslaví po všech
džunglích; já – totiž my – k němu, Káe, s láskou
lneme.“ 35 „Ccc! Ccc!“ řekl Ká a zamával hlavou.
„Však já vím, co je láska. Mohl bych toho o ní
navyprávět –“ „Necháme si to, až bude jasná noc a
všichni budeme nasyceni, pak to teprve náležitě
oceníme,“ vpadl mu do řeči Baghíra. „Naše člověčí
mlá- dě je v rukou Bandarů a ti se, jak známo,
bojí z celé džungle jenom Káa.“ „Jenom mě se bojí!
Bodejť ne,“ řekl Ká. „Tlachaví, hloupí, ješitní –
je- šitní, hloupí, tlachaví jsou opičáci. Že
drapli člověčí mládě, to je smůla. Nasbírají
ořechy, potom je to omrzí a zas je zahodí. Půl dne
tahají větev, že s ní udělají nevímco, a potom ji
zlámou. Nezávidím člověčímu mládě- ti. Jak mi to
ještě nadávali – žlutá ryba, ne?“ „Červ – červ –
žížala,“ řekl Baghíra, „a ještě jinak, ale to se
stydím říct.“ „Musíme jim připomenout, jak se
mluví s pánem. Á – sp! Musíme jim osvěžit paměť.
Kam s tím mládětem odešli?“ „To ví jen džungle.
Myslím, že někam k západu,“ řekl Bálú. „Řekli jsme
si, Káe, že ty to budeš vědět.“ „Já? Jak bych to
věděl? Když se mi připletou do cesty, tak je
seberu, ale Bandary nelovím, ani žáby – a taky ne
žabinec na močále. Sss!“ „Vzhůru, vzhůru! Vzhůru,
vzhůru! Hola! Hola! Hola, pohleď vzhůru, Bálúe ze
séónijské smečky!“ Bálú pohlédl vzhůru, odkud se
to ozývá, a on to luňák Číl letěl střemhlav dolů,
rozpjaté letky ozářeny sluncem. Dávno už měl jít
Číl na kutě, ale místo toho slídil nad celou
džunglí, jak hledal medvěda. V hus- tém listí ho
nikde nezahlédl. „Copak?“ řekl Bálú. „Viděl jsem u
Bandarů Mauglího. Mám ti to vyřídit. Dával jsem
po- zor. Bandarové ho odvedli za řeku do opičího
města – do Chladných doupat. Zdrží se tam možná
noc, možná deset nocí, možná jen hodinu. Řekl jsem
netopýrům, aby ve tmě hlídali. Tak zní můj vzkaz.
Dobrý lov, vy tam dole!“ „Plný chřtán a hluboký
spánek, Číle,“ zvolal Baghíra. „Budu na tebe
pamatovat, až něco skolím, schovám ti hlavu –
výtečný luňáku.“ 36 „To nic. To nic. Chlapec si
pamatoval klíčové slovo. Co bych to ne- udělal,“ a
Číl se zase vznesl vzhůru a odlétl na svůj hřad.
„Nezapomněl, nač má jazyk,“ uchechtl se Bálú.
„Takový klouček, vle- čou ho po stromech, a on si
vzpomene na klíčové ptačí slovo.“ „Však jsi mu je
důkladně vtloukl do hlavy,“ řekl Baghíra. „Jsem na
něho pyšný. Ale teď musíme do Chladných doupat.“
Věděli, kde to je, ale z obyvatel džungle tam
chodil málokdo. Tak- zvaná Chladná doupata byla
staré zpustlé město, zapadlé a pohřbené v džungli,
a kde dřív bývali lidé, tam šelmy zřídka chodí.
Nanejvýš ještě divoký kanec, ale ne lovecká
plemena. I opice tam bydlely asi tak, jako bydlely
jinde. Dravci dbalí cti se k Chladným doupatům
přiblížili jen v době sucha. V zchátralých
studních a nádržích se tam drží špetka vody.
„Cesta nám potrvá půl noci – když půjdeme rázně,“
řekl Baghíra a Bálú zvážněl. „Půjdu co
nejrychleji,“ pravil bázlivě. „Čekat na tebe, to
nejde. Drž se, Bálúe, za námi. My dva – Ká a já –
to musíme vzít zčerstva.“ „Noha nenoha, já tvým
čtyřem klidně stačím,“ utrousil Ká. Bálú se
rozběhl, ale všecek udýchán hned usedl, nechali ho
tedy, že za nimi dojde. Baghíra se hnal vpřed
křepkým pardálím cvalem. Ká nic neříkal, ale ať
zrychloval Baghíra sebevíc, obrovský hroznýš s ním
držel krok. Teprve u horské bystřiny získal
Baghíra náskok, protože ji prostě pře- skočil. Ká
ji přeplaval, hlavu a krk dvě stopy pod vodou, ale
na rovné půdě ho zas dohonil. „Při uraženém zámku,
který mi dopomohl na svobodu,“ řekl za soumraku
Baghíra, „nějaký loudal zrovna nejsi.“ „Mám hlad,“
řekl Ká. „Ostatně mi nadávali, že jsem ropucháč.“
„Červ – žížala, ještě k tomu žlutá.“ „To je jedno.
Jděme.“ Ká jako by se po zemi roztékal, upřeně
pátral po nejkratší cestě a pevně se jí držel.
Opičáci si v Chladných doupatech na Mauglího
přátele ani nevzpo- mněli. Dopravili chlapce do
Ztraceného města a velmi si na tom zaklá- dali.
Mauglí až dosud žádné indické město neviděl. Byla
to sice pouhá 37 hromada sutin, ale jemu připadala
skvělá a nádherná. Město na vršku postavil kdysi
dávno nějaký král. Dosud bylo znát kamenné silnice
ve- doucí k sesutým branám, kde z rozviklaných,
zrezivělých veřejí trčely zbylé štěpiny. Stromy
prorostly hradbami a vyrostly na ně. Bašty se
sesuly a zchátraly a z věžních oken na hradbách v
hustých chumáčích splýval břečťan. Na samém vršku
stál veliký palác bez střechy. Mramor na nádvořích
a v kašnách popraskal, měl rudé a zelené skvrny. I
dláždění na dvoře, kde bývali ubytováni královi
sloni, zbortily traviny a mladé stromy. Z paláce
bylo vidět dlouhé řady domů bez střech: město
vypadalo jako prázdná plástev naplněná tmou. Na
náměstí, kde se protínaly čtyři ces- ty, stál
beztvarý balvan, kdysi to byla modla. Na nárožích
zely díry a trhliny, dříve tam byly veřejné
studny. A z rozervaných chrámových kopulí vyrážely
plané fíky. Opice říkaly sutinám naše město a nad
oby- vateli džungle, žijícími v lese, ohrnovaly
nos. Jenže nač se tam stavení zbudovala a k čemu
jsou, to nevěděly. Posedávaly dokola v králově
poradní komnatě, hledaly si blechy a hrály si na
lidi. Nebo se proháněly v domech bez střech,
snášely do kouta maltu a kousky cihel, za chvíli
na svou skrýš zapomněly, v houfech se strkaly,
rvaly a vřeštěly, potom se zas rozběhly hrát si na
terasách královské zahrady, pro zábavu tam třásly
růžovými štěpy a oranžovníky, až z nich padalo
ovoce i květy. V královském paláci prozkoumávaly
chodby a tmavé průchody a stov- ky šerých pokojů,
ale co spatřily i nespatřily, to si nikdy
nezapamatova- ly. A tak se jednotlivě nebo ve
dvojicích nebo v houfech potulovaly sem a tam a
říkaly si, že si vedou jako lidé. Pily z nádrží a
kalily vodu, potom se o ni porvaly, potom se zas
houfně rozběhly a řvaly: „Nikdo z celé džungle
není tak moudrý a dobrý a chytrý a silný a mírný
jako Banda- rové.“ Tak to šlo pořád dokola, až je
město omrzelo a vrátily se na vr- cholky stromů a
doufaly, že si jich obyvatelé džungle všimnou.
Mauglí měl zákon džungle v žilách. Takový život se
mu nezamlouval, ba ho ani nechápal. Do Chladných
doupat ho opice dovlekly pozdě od- poledne. Po
dlouhé cestě by byl Mauglí nejraději ulehl ke
spánku, ale kdepak opice – ty se vzaly za ruce,
tancovaly dokola a prozpěvovaly 38 hloupé
písničky. Jeden opičák pronesl řeč a svým druhům
zvěstoval, že Mauglího zajetí je mezníkem v
dějinách Bandarů. Mauglí jim totiž uká- že, jak si
mají z proutí a rákosí plést stříšky proti dešti a
zimě. Mauglí utrhl břečťan a hned z něho dělal
pletivo. Opice to dělaly po něm, ale za chvíli je
to omrzelo, tahaly se za ocas, poskakovaly po
čtyřech a chrch- laly. „Chtěl bych se najíst,“
řekl Mauglí. „V těchto končinách džungle se
nevyznám. Dejte mi jíst, nebo mě pusťte do hor.“
Nějakých dvacet třicet opic se mu rozběhlo pro
ořechy a plané papá- je. Cestou se o ně porvaly a
vracet se s chatrným zbytkem jim nestálo za to.
Mauglího všechno bolelo, měl zlost a hlad, a tak
bloumal po pus- tém městě a občas vydával lovecký
pokřik cizince, ale nikdo se mu ne- ozýval.
Uvědomil si, že je to s ním prašpatné. „Pravdu měl
Bálú, když mluvil o Bandarech,“ řekl si. „Nemají
zákon, lovecký pokřik ani vůdce – jenom hloupá
slůvka a nenechavé zlodějské pracky. Jestli mě
tady umučí hlady nebo zabijí, bude to jen mou
vinou. Zkusím vrátit se do své džungle. Raději si
dám nařezat od Bálúa (a výprask mě nemine), než
bych se tady s Bandary honil za hloupými růžovými
lístky.“ Došel až na městské hradby, ale opice ho
z nich strhly zpátky. Ani prý neví, jaké štěstí ho
potkalo, a aby jim byl náležitě vděčný, celého ho
poštípaly. Zaťal zuby, ani nemukl a spolu s
opicemi se odebral na tera- su nad nádržemi z
červeného pískovce, zpola naplněnými dešťovou
vodou. Uprostřed terasy stál zborcený letohrádek z
bílého mramoru, zbudovaný pro královny zesnulé
před sto lety. Kopulovitá střecha se zbortila a
zatarasila podzemní chodbu, kudy tam královny z
paláce chodily. Zachovalé stěny byly z kružbově
prolamovaného mramoru – překrásné mléčně bílé
mřížoví bylo posázeno acháty a karneoly a jas-
pisy a lazurity. Za vrškem se vynořil měsíc, a jak
prosvítal dovnitř, vr- hal na podlahu stín jako
tmavý vyšívaný samet. Přes všechnu pohmož- děnost,
ospalost a vyhladovělost neubránil se Mauglí
smíchu, když ho dvacet Bandarů najednou začalo
přesvědčovat, jací jsou slavní a mou- dří a silní
a mírní a jak je to hloupé, když od nich chce
odejít. „Jsme slavní. Jsme svobodní. Jsme úžasní.
Jsme z celé džungle nejúžasnější! 39 Říkáme to
všichni, bude to tedy pravda,“ hulákali na něho.
„Protože jsi mezi námi poprvé a naše slovo zaneseš
obyvatelům džungle, aby si nás napříště všímali,
povíme ti, jací jsme výtečníci.“ Mauglí se
nebránil. Na terasách se sešly stovky opic a
poslouchaly opičí řečníky, jak velebí Bandary.
Když došel řečníkovi dech, všichni naráz
zahulákali: „Je to tak. Říkáme to všichni.“ Mauglí
pokyvoval a mžoural a na všechno odpoví- dal:
„Ano.“ Z toho rámusu mu šla hlava kolem. „Snad je
všechny pokou- sal šakal Tabákí,“ řekl si, „a oni
se pominuli. Vždyť je to dívání neboli pominutost.
A to nechodí vůbec spát? Zrovna se měsíc schovává
za mrak. Jestli je mrak dost velký, mohl bych se
ve tmě pokusit o útěk. Jenže jsem utrmácený.“ Z
rozpadlého příkopu pod městskými hradbami
pozorovali mrak oba dobří přátelé Baghíra a Ká. V
houfech jsou opičáci nebezpeční, to věděli,
nazdařbůh něco podnikat se jim tedy nechtělo.
Opičáci se pouš- tějí do boje, jenom když je jich
sto na jednoho, a rvát se proti takové přesile, o
to v džungli nikdo nestojí. „Zajdu k západním
hradbám,“ zašeptal Ká, „půda se tam naštěstí
svažuje a já po ní sklouznu jako nic. Mně se na
hřbet po stovkách ne- vrhnou, zato –“ „Já vím,“
řekl Baghíra. „Škoda že tu není Bálú. Musíme si
poradit sa- mi. Až se měsíc schová za tamhleten
mrak, vylezu na terasu. Konají tam nad chlapcem
jakousi poradu.“ „Dobrý lov,“ řekl zasmušile Ká a
odplazil se k západním hradbám. Nebyly tolik
sesuté a chvíli to mohutnému hadovi trvalo, než se
vy- škrábal po kamenech nahoru. Měsíc se schoval
za mrak, Mauglí pře- mýšlel co teď a vtom zaslechl
na terase Baghírův lehký krok. Téměř bez hlesu tam
černý pardál vyběhl. Kousat, to by jen mařil čas,
a tak bušil zprava i zleva do opic, obklopujících
Mauglího v padesáti až šede- sáti řadách. Rozlehl
se ustrašený a vzteklý skřek. Baghíra se proháněl
po povalených, kopajících opičácích, a tu nějaký
opičák křikl: „On je jenom jeden. Zabijte ho!
Zabijte!“ Houfem se na něho opičáci vrhli, o
překot ho hryzali, škrábali, tahali a rvali.
Nějakých pět šest opičáků popadlo Mauglího,
vysadili ho na zeď a dírou v prasklé kupoli ho
spus- 40 tili dolů. Chlapec vyrostlý mezi lidmi by
se byl při tom pádu z výšky dobrých patnácti stop
notně potloukl. Mauglí však dopadl na nohy, jak se
to naučil od Bálúa. „Zůstaň si tam,“ křičeli
opičáci. „Nejprve zabijeme tvé přátele a po- tom
si s tebou pohrajeme – jestli tě ti jedovatí
nechají naživu.“ „Vy i já jsme z jedné krve,“
rázem pronesl Mauglí hadí pokřik. V suti kolem
sebe slyšel šelest a sykot; pro jistotu pronesl
hadí pokřik ještě jednou. „Ssslyšíme! Všichni
spustit kápě!“ ozvalo se tlumeně půl tuctu hlasů.
(V Indii se v každých rozvalinách usadí časem hadi
a v letohrádku se to hemžilo brejlovci.) „Stůj
klidně, bratříčku, mohl bys nás zašlápnout.“
Mauglí se ani nehýbal, vyhlížel mřížovím a
poslouchal divou vřavu kolem zápasícího černého
pardála – vřískali, brebentili, popadali dech a
Baghíra těžce supěl, jak v klubku nepřátel uhýbal,
vyrážel vpřed, kroutil se a svíjel. Co byl Baghíra
na světě, poprvé zápasil na život a na smrt. „Bálú
je jistě nablízku. Sám by se sem Baghíra nevydal,“
řekl si Mauglí a nahlas zavolal: „K nádrži,
Baghíro. Pusť se k nádrži. Pusť se tam a ponoř se
do ní. Skoč do vody!“ Baghíra zaslechl Mauglího
volání. Poznal, že je Mauglí naživu, a zno- vu
nabyl odvahy. Píď za pídí se urputně a bezhlesně
prodíral k nádrži. A tu se od zborcené hradby
obrácené k džungli ozval Bálúův burácivý válečný
pokřik. Starý medvěd utíkal, co mohl, ale dřív se
tam nedostal. „Baghíro,“ houkl, „tady jsem. Už
lezu nahoru. Pospíchám. Ahuvóra! Ka- meny se mi
drolí pod nohama. Jen počkejte, až přijdu, vy
prachbídní Bandarové.“ Uřícen doběhl na terasu a
rázem zmizel až po hlavu v roji opic. Dosedl pevně
na zadek, rozpřáhl přední tlapy, nejbližší opice,
na které dosáhl, rozmačkal v objetí a potom do
nich vytrvale bušil plác – plác – plác jako
lopatkové kolo na parníku. A tu žuchl a plácl do
vody Baghíra. Mauglí poznal, že se probojoval do
nádrže a tam za ním opice nemohou. Pardál ležel až
po krk ve vodě a popadal dech. Na červených
schodech postávaly ve třech řadách opice a vztekle
rejdily. Ze všech stran se na něho chystaly
skočit, až odtamtud vyleze na pomoc Bálúovi. 41 A
tu zdvihl Baghíra urousanou bradu z vody a zoufale
pronesl hadí pokřik o pomoc: „Vy a já jsme z jedné
krve.“ Napadlo ho, že Ká vzal snad v poslední
chvíli do zaječích. Bálú se na terase div neudusil
pod tíhou opic, a přece se zachechtal, když
zaslechl pardálovo volání o po- moc. Ká se zrovna
vydrápal na západní hradby a rázně se na nich
uvele- bil, až vylomil a do příkopu shodil
příkrovní kámen. Výhodného posta- vení chtěl
náležitě využít, několikrát se tedy svinul a
rozvinul, aby se přesvědčil, jestli má kdejakou
stopu svého sáhodlouhého těla ve stře- hu. Boj s
Bálúem dosud trval a kolem Baghíry ponořeného v
nádrži stále povykovaly opice. Netopýr Mang
poletoval sem a tam a zprávu o velké bitvě
zvěstoval celé džungli, až nakonec i divoký slon
Háthí zatroubil a v širé dáli procitly houfy
opičáků a po stromových cestách skokem běžely do
Chladných doupat na pomoc druhům a hřmotem rvačky
se na míle kolem vyplašili denní ptáci. A tu se do
toho zpříma, řízně, krvelačně vrhl Ká. Hroznýšova
bojová síla spočívá v úderu hla- vou, do něhož
vkládá veškerou tělesnou sílu i váhu. Představte
si kopí, beranidlo nebo kladivo o váze téměř půl
tuny, poháněné chladným, rozvážným duchem usazeným
v topůrku. Zhruba takový byl v boji Ká. Přímým
úderem do prsou porazí čtyř až pětistopý hroznýš
člověka. A Ká, jak víte, měřil třicet stop. První
ránu namířil rovnou do houfu kolem Bálúa – zasadil
ji, aniž otevřel ústa, a další už rozdávat
nemusel. Opice se rozutekly s nářkem: „Ká. Je to
Ká. Utečte! Utečte!“ Od nepaměti strašily opice
své děti povídačkami o Káovi. Je to noční zloděj,
sune se mezi větvemi ticho tichoučko, jako když
mech roste, a ukradne i nejsilnější opici. Starý
Ká dokáže, že vypadá jako suchá větev nebo
práchnivý peň: i nejmoudřejší se spletou, a
najednou je ta větev drapne. Ká byl pro opice
hotový postrach džungle. Nevěděly, kam až sahá
jeho moc, nevydržely jeho pohled a živé nevyvázly
z jeho objetí. Strachem blekotaly, jak se
rozutekly na zdi a střechy, a Bálú si zhluboka
oddychl. Měl hustší srst než Baghíra, ale přece to
v boji důkladně slízl. Teprve tehdy otevřel Ká
ústa a dlouze zasyčel. Opice, zdaleka široka
chvátající na pomoc Chladným doupatům, zůstaly
schlíple stát, až se 42 přetížené větve pod nimi
prohýbaly a praskaly. Umlkl také křik opic na
hradbách a domech a v tichu, které po celém městě
zavládlo, zaslechl Mauglí Baghíru, jak vylézá z
nádrže a otřepává si mokrou srst. A tu se znovu
rozlehl ryk. Opice se draly výš po hradbách, kolem
krku objímaly mohutné kamenné modly a s ječením si
to metly po baštách. V leto- hrádku zatím
poskakoval Mauglí radostí, tiskl zrak k mřížoví a
na přední zuby houkal výsměšně a opovržlivě jako
sýček. „Vytáhněte člověčí mládě z pasti, já už dál
nemůžu,“ zasípal Baghíra. „Vezměme s sebou člověčí
mládě a pojďme. Opice třeba ještě zaútočí.“ „Dokud
jim nepokynu, ani se nehnou. Ssstát!“ zasyčel Ká a
celé měs- to znovu zmlklo. „Dřív to, bratře,
nešlo, ale tak se mi zdá, že jsi pokři- koval,“
oslovil Baghíru. „To byl – to byl nejspíš válečný
pokřik,“ odpověděl Baghíra. „Co ty, Bálúe, jsi
zraněn?“ „Čert ví, snad mě rozcupovali na nějakých
sto medvídků,“ ozval se Bálú a důkladně protřepal
jednu nohu po druhé. „Ouvej! Ti mi dali. Káe,
myslím, že jsi nám oběma, Baghírovi a mně,
zachránil život.“ „Rádo se stalo. A kde je ten
človíček?“ „Tady v pasti. Nemůžu vylézt,“ křikl
Mauglí. Přímo nad hlavou měl ohbí propadlé kopule.
„Odveďte ho. Rejdí tu jako páv Mór. Ještě nám
ušlape mláďata,“ reptali uvnitř brejlovci. „Hoho,“
zachechtal se Ká, „všude má ten človíček přátele.
Uhni, člo- víčku. A vy, jedovatí, se schovejte.
Zbořím zeď.“ Ká si pozorně prohlédl mramorové
kružby, až našel zašlou škvíru, prozrazující
nejslabší místo. Několikrát do ní lehce ťukl
hlavou, aby měl správný odstup, potom se svými
šesti stopami zdvihl rovně nad zem a pětkrát
šestkrát vší silou do zdi udeřil nosem. Mřížoví
povolilo a sesulo se v oblacích prachu. Z otvoru
vyskočil Mauglí, vrhl se mezi Bálúa a Baghíru – a
pažemi jim oběma obemkl mohutnou šíji. „Jsi
zraněn?“ zeptal se Bálú a něžně ho sevřel v
náručí. „Všecko mě bolí, mám hlad a jsem samá
modřina. Ti vás ale, bratři, zřídili. Vždyť
krvácíte.“ 43 „Oni taky.“ Baghíra se olízl a mrskl
očima po skolených opicích na terase a kolem
nádrže. „To nic není, to nic není, jen když ty jsi
zdráv, ty můj skvělý žabáč- ku!“ zafňukal Bálú. „O
tom si ještě povíme,“ prohodil suše Baghíra, až to
Mauglího zara- zilo. „Tady je Ká, který to za nás
vyhrál a tobě zachránil život. Poděkuj mu, Mauglí,
podle našich mravů.“ Mauglí se ohlédl a uviděl
hroznýše, jak stopu nad ním komíhá mo- hutnou
hlavou. „Tak to je ten človíček,“ řekl Ká. „Pleť
má hebounkou, vypadá skoro jako Bandarové. Až zas
někdy shodím kůži, pozor, človíčku, abych si tě
nespletl s opicí.“ „Ty a já jsme z jedné krve,“
odpověděl Mauglí, „od tebe jsem tuto noc přijal
život. Až budeš mít někdy, Káe, hlad, má kořist je
tvou kořistí.“ „Děkuji, bratříčku,“ zamžoural
šelmovsky Ká. „Jakoupak kořist zabíjí náš smělý
lovec? Ptám se proto, abych mohl jít za ním, až se
zas vydá na lov.“ „Sám nic nezabíjím – jsem
maličký –, ale každému, kdo o to stojí, na- háním
kozy. Až ti bude kručet v břiše, přijď za mnou a
uvidíš, jestli mluvím pravdu, nebo ne. Ruce mám
šikovné,“ – napřáhl je k němu – „až se jednou
octneš v pasti, třeba splatím dluh tobě, Baghírovi
a Bálúovi. Dobrý lov vám všem, moji učitelé.“
„Správně,“ zabručel Bálú nad tím, jak hezky mu
Mauglí poděkoval. Na chvíli spočinul hroznýš
hlavou zlehka na Mauglího rameni. „Chrabré srdce a
zdvořilý jazyk,“ řekl, „s těmi to, človíčku, v
džungli někam při- vedeš. Ale teď se odtud kliď se
svými přáteli. Jdi spát. Měsíc zapadá, a co se
chystá, není pro tebe.“ Měsíc zapadal za kopec a
tetelivé řady opic schoulených na hrad- bách a
cimbuřích vypadaly jako nějaké roztřesené cucky a
cáry. Bálú se šel k nádrži napít, Baghíra si
uhlazoval srst a Ká se připlazil doprostřed
terasy, třeskně sklapl čelisti a rázem na něho
opice upřely zrak. „Měsíc zapadá,“ řekl.
„Jestlipak je dost vidět?“ Z hradeb to zakvílelo
jako vítr v korunách stromů. „Vidíme, ó Káe!“ 44
„Dobrá. Začíná tanec – Káův hladový tanec. Seďte
zticha a pozo- rujte.“ Dvakrát třikrát se velkým
kruhem otočil a hlavou pokýval vpra- vo i vlevo.
Potom vytrvale a beze spěchu vytvářel smyčky a
osmičky, vláčné a vazké trojúhelníky přecházející
do čtverců a pětiúhelníků a uzlin a neustále si
něco pro sebe tiše bzučel. Šero houstlo,
převalující se proměnlivé kličky zmizely očím, byl
slyšet jenom skřípot šupin. Bálú s Baghírou stáli
jako zkamenělí, z hrdla se jim dral sten, na šíji
se jim ježily štětiny. Mauglí to pozoroval s
úžasem. „Bandarové,“ ozval se konečně Ká,
„jestlipak bez mého pokynutí hnete rukou nebo
nohou? Mluvte!“ „Bez tvého pokynu nehneme, Káe,
nohou ani rukou.“ „Dobrá. Postupte o krok blíž ke
mně.“ Opičí řady se bezradně zakolísaly vpřed.
Strnule se s nimi hnuli o krok také Bálú s
Baghírou. „Blíž!“ sykl Ká a všechno se zas
posunulo. Mauglí zatoužil odvést Bálúa a Baghíru.
Sáhl na ně a šelmy sebou trhly, jako by procitly
ze sna. „Nech mi ruku na rameni,“ zašeptal
Baghíra. „Nech mi ji tam, jinak bych se musel
vrátit – vrátit za Káem. Ááá!“ „Nic to není, to
jen Ká dělá v prachu kroužky,“ řekl Mauglí. „Pojď-
me.“ Mezerou v hradbách upláchli všichni tři do
džungle. „Uf,“ ulevil si Bálú, jakmile se zas
octli mezi stromy. „Do smrti nechci Káa za
spojence,“ všecek se otřásl. „Umí toho víc než
my,“ zachvěl se Baghíra. „Být tam ještě chvilku,
snad jsem mu sám vlezl do chřtánu.“ „Než zas vyjde
měsíc, však mu jich tam hodně vleze,“ řekl Bálú.
„Pěkně si zaloví – po svém.“ „Co to vlastně
znamenalo?“ zeptal se Mauglí. O hroznýšově
kouzelné moci neměl tušení. „Viděl jsem jen
velikého hada, jak se až do setmění hloupě
kroutil. Chichi, jaký měl potlučený nos!“
„Mauglí,“ utrhl se na něho Baghíra, „nos má
potlučený kvůli tobě, tak jako já mám kvůli tobě
pokousané uši a slabiny a pracky a Bálú zas krk a
záda. Pěkných pár dní si Bálú a Baghíra s chutí
nezaloví.“ 45 „To nevadí,“ řekl Bálú, „jen když
zas máme člověčí mládě.“ „Pravda, ale stálo nás to
hrůzu času, kdy jsme si mohli zalovit, ran, chlupů
– celý hřbet mám oškubaný –, nakonec i cti.
Vzpomeň si, Mauglí, že já, černý pardál, jsem chtě
nechtě zavolal Káa na pomoc a tím hlado- vým
tancem jsme se dali Bálú a já zmámit jako nějací
ptáčci. To všech- no jen proto, člověčí mládě, že
sis hrál s Bandary.“ „Pravda, svatá pravda,“ řekl
lítostivě Mauglí. „Jsem nezdárné člověčí mládě a
útroby se ve mně kormoutí.“ „Hm. Jakpak zní,
Bálúe, zákon džungle?“ Bálú neměl chuť dělat
Mauglímu další nepříjemnosti, ale se záko- nem
nejsou žádné žerty. Zabručel: „Lítost nebrání
trestu. Ale nezapo- meň, Baghíro, je maličký.“
„Nezapomenu. Lumpačil, a výprasku neujde. Máš něco
proti tomu, Mauglí?“ „Nemám. Chybil jsem. Ty a
Bálú jste raněni. Trest je spravedlivý.“ Baghíra
mu zasadil pět šest láskyplných pardálích štulců
(vlastní mláďata by jimi ze spaní nevyburcoval),
ale pro sedmiletého chlapce to byly peprné
klofance, o jaké by žádný z vás nestál. Když si to
Mauglí odbyl, kýchl a beze slova vstal ze země. „A
teď mi, bratříčku, vyskoč na hřbet,“ řekl Baghíra,
„pojedeme do- mů.“ Na zákonu džungle je krásné už
to, že trestem se všechno vyrovná. Žádné dodatečné
šťourání. Mauglí se Baghírovi opřel hlavou o hřbet
a spal jak zabitý. Neprobu- dil se, ani když ho
černý pardál složil doma ve vlčí sluji. 46
Vandrovní píseň Bandarů Jak věnec vpřed se vlnící
jdem k řevnivému měsíci. Při skotačení na stromech
ocas nám usnadňuje běh. Ten Amorkův napjatý luk
doplnil by vám počet ruk. Nebuďte, bratři,
mrzouti, že se vám pahýl nekroutí. Vysoko v loubí
stromovém, jež Bandarům je domovem, o kráse dumat
je náš zvyk, o tom, co příští okamžik moudrého
zase provedem, jen jestli nezapomenem. Nebuďte,
bratři, mrzouti, že se vám pahýl nekroutí. Pták,
šelma, netopýr či had jak začnou něco povídat
(sluch, ten nás nikdy nezklame), slůvko si ujít
nedáme a drmolíme o překot docela jako lidský rod.
Nebuďte, bratři, mrzouti, že se vám pahýl
nekroutí. Nechť stále víc a víc v korunách borovic
šplhá jich s námi po nohou i po rukou, kal, který
trousíme, zvuk, který loudíme, je našich příštích
slavných činů zárukou. 47 Tygr, tygr! Na lov, zda
smím se, lovče, ptát? Na číhané mě roztřás chlad.
Kde jeleni jsou skolení? Dosud se pasou v osení.
Kde je tvá zpupnost zbojníka? Z boku mi proudem
uniká. Kam pospícháš? A co je ti? Jdu umřít ve
svém doupěti. Vrátíme se k první povídce. Po boji
na Poradní skále odešel Mauglí z vlčí sluje a
sestoupil do oranic, obývaných vesničany. Dlouho
tam nezůstal, bylo to blízko džungle, a jak věděl,
někoho si na poradě ná- ramně znepřátelil. Po
svažité hrbolaté cestě hnal se tedy úžlabinou
dále, rázným klusem uběhl skoro dvacet mil, až
přišel do neznámé kra- jiny. Úžlabina ústila do
širé planiny poseté skalisky a rozryté roklemi. Z
jedné strany stála vesnička, z druhé se svažovala
džungle až k past- vinám a tam najednou končila,
jako když utne. Krávy a buvoli se pásli po celé
pastvině. Pasáčci stád před Mauglím zavřískli a
utekli a žlutá páriovská psiska, slídící kolem
indických vesnic, se rozštěkala. Mauglí šlapal
dál, měl hlad a u vesnické brány si všiml, že
velké trnité křovisko, jakým se za soumraku brána
zahrazuje, leží stranou. „Vida!“ řekl si. Kolikrát
už přišel na takové zátarasy, jak se v noci toulal
a sháněl něco k jídlu. „Taky se tu bojí obyvatel
džungle.“ Usedl u brány. Za chvíli z ní vyšel
nějaký muž a tu Mauglí otevřel ústa a prs- tem si
do nich ukazoval, jako že by chtěl jíst. Muž na
něho vytřeštil oči, rozběhl se zpátky po návsi a
hlučně sháněl kněze. Kněz byl statný, bíle 48
oděný tlusťoch, na čele měl rudé a hnědé znamení.
Přišel k bráně a s ním tam přišla stovka lidí.
Koukali vyjeveně, dohadovali se, hulákali a prs-
tem ukazovali na Mauglího. „Lidé se neumějí
chovat,“ řekl si Mauglí. „Tohle dělá jenom šedá
opi- ce.“ Pohodil hřívou a zamračil se na
shromážděný dav. „Čeho se bojíte?“ řekl kněz.
„Podívejte se, jaké má jizvy na pažích a na
stehnech. To ho pokousali vlci. Je to vlčí
odchovanec, uprchlý z džungle.“ Vlčata ho totiž
kolikrát chňapla pevněji, než chtěla, a od toho mu
na pažích a na stehnech zůstaly bílé jizvy.
Tvrdit, že je pokousán, ho však ve snu nenapadlo,
dobře věděl, co to je pořádné kousnutí. „Aré!
Aré!“ podivilo se pár žen. „Chudinka, vlci ho
pokousali. Hezký chlapec. Oči mu planou jako oheň.
Ba věru, vypadá, Mésúo, jako tvůj chlapec, kterého
si odnesl tygr.“ „Hned se podívám,“ řekla nějaká
žena, na zápěstí a na kotnících ozdo- bená těžkými
mosaznými kroužky, dlaní si zastínila oči a upřeně
si prohlížela Mauglího. „Kdepak, on to není. Je
hubenější, ale jinak vypadá jako můj chlapec.“
Kněz byl chytrák, Mésúa, to dobře věděl, je žena
nejbohatšího vesni- čana. Zahleděl se tedy k nebi
a za chvíli slavnostně prohlásil: „Co džungle
vzala, to zas navrátila. Přijmi, sestro, chlapce k
sobě do domu a ne- zapomeň odměnit kněze, který
prohlídá osudy lidské.“ „Při býku, kterým jsem byl
vykoupen,“ řekl si Mauglí, „stejné řeči, jako když
si mě prohlížela smečka. Nic naplat, jsem člověk a
člověkem zůstanu.“ Žena pokynula Mauglímu, ať jde
za ní do chýše, a zástup se rozešel. V chýši stálo
červené lakované lůžko, hliněná truhla na obilí s
podiv- nými vystouplými ozdobami, půl tuctu
mosazných kuchyňských hrnců, v přístěnku obrázek
nějakého hindského bůžka a na zdi opravdové
zrcátko, jaké se na jarmarku prodává za osm
krejcarů. Dala mu notný krajáč mléka a kus chleba.
Potom ho pohladila po hlavě a zahleděla se mu do
očí. Třeba je to přece jen můj syn, řekla si.
Vrátil se z džungle, kam mi ho tygr unesl.
Oslovila ho tedy: „Náthú, Ná- thú!“ Mauglí se na
to jméno neozval. „To se už nepamatuješ, jak jsem
ti 49 jednou dala střevíce?“ Sáhla mu na chodidlo,
měl je nadobro zrohovatě- lé. „Kdepak,“ povzdechla
si smutně, „střevíce jsi nikdy nenosil, ale mé- mu
Náthúovi se velmi podobáš a budeš mým synem.“
Mauglímu bylo nepříjemně, pod střechou se doposud
neoctl. Ale jen koukl na došky, zjistil, že až
bude chtít odtud, stačí je vyškubnout, a také na
okně že nejsou závory. Nakonec si řekl: „Co je
člověku platné, když nerozumí lidské řeči. Jsem
stejně hloupý a hluchý, jako by byl u nás v
džungli člověk. Musím mluvit jejich řečí.“ Ne
nadarmo se v džungli u vlků naučil napodobovat
jelení říjení a chrochtání divokých kanců. Sotva
tedy pronesla Mésúa nějaké slovo, hned je skoro
bez chyby napodobil a tak se do večera naučil
leccos v chýši pojmenovat. Horší to bylo, když měl
jít Mauglí na kutě. V pardálí pasti, jako byla ta
chýše, nechtěl zanic spát. Když zavřeli dveře,
vylezl oknem. „Jen ho nech,“ domlouval Mésúi její
muž. „Pamatuj, že dosud asi na lůžku ne- spal.
Jestli je nám opravdu poslán za syna, tak
neuteče.“ Ulehl tedy Mauglí ve vzrostlé trávě na
kraji pole, ale než se mu sklí- žily oči, dloubl
ho pod bradou měkký šedý čumák. „Fí!“ sykl Šedák,
nejstarší z mláďat mámy Vlčice. „Běžím za tebou
dvacet mil, a co z toho mám? Páchneš dřevěným
čoudem a kravami – docela jako člověk. Probuď se,
bratříčku, nesu ti zprávy.“ „Jsou v džungli
všichni zdrávi?“ řekl Mauglí a sevřel ho v náručí.
„Všichni, kromě vlků popálených od Rudého květu.
Dávej pozor. Šér Chán odešel lovit daleko od nás,
dokud mu nedoroste kožich, je samá po- pálenina.
Přísahá, že až se jednou vrátí, naháže tvé kosti
do Vaingangy.“ „To nezáleží jen na něm. Já jsem mu
taky něco slíbil. Mít čerstvé zprávy neškodí. Jsem
dnes večer utrmácen – velmi utrmácen, bratříčku,
od těch novot –, ale zprávy mi nos dále.“ „A že
jsi vlk, to nezapomeneš? U lidí se ti to stane
jako nic,“ staral se Šedák. „Ne, nezapomenu.
Navždy si zapamatuji, že mám rád tebe a všechny z
naší sluje: ale také to si zapamatuji, že mě ze
smečky vyhnali.“ 50 „A že tě možná vyženou i z
jiné smečky. Lidé jsou, bratříčku, lidé a jejich
řeč nestojí za víc než žabí kuňkání. Až zas
přijdu, počkám na tebe v bambusovém houští na
kraji pastviny.“ Celé tři měsíce pak Mauglí z
vesnické brány skoro paty nevytáhl, jak se pilně
učil lidským mravům a zvykům. Nejprve si musel
nasadit beder- ní roušku, což ho velmi hnětlo.
Musel se seznámit s penězi, těm vůbec nerozuměl, a
s oráním – k čemu je, to také nechápal. Dost ho
dožírala vesnická drobotina. Naštěstí se podle
zákona džungle uměl ovládat. Bez sebeovládání není
v džungli život ani potrava. Posmívali se mu za
to, že si s nimi nehraje a nepouští draka a že si
šlape na jazyk. Zabíjet holá mláďata se nesluší,
to věděl, jinak by je byl popadl a roztrhl vedví.
Sám netušil, jakou má sílu. Proti šelmám v džungli
byl slabý, ve ves- nici zas o něm říkali, že je
silný jako býk. Strachu neměl ani za mák. Jednou
mu vesnický kněz pohrozil, že když mu nepřestane
chodit na mangové plody, chrámový bůžek se na něho
rozzlobí. Mauglí pak sebral v chrámě sošku, zanesl
ji knězi do domu, ať prý bůžka rozzlobí, on,
Mauglí, se s ním milerád utká v zá- pase. Byla z
toho hrozná ostuda, ale kněz ji ututlal, a Mésúinu
manželo- vi nezbylo než uchlácholit bůžka kupou
stříbrňáků. Jaké rozdíly vytváří mezi lidmi kasta,
o tom neměl Mauglí ani ponětí. Za ocas vytáhl
hrnčíři osla, sklouzlého do hliniště, a ještě mu
pomohl naložit hrnce, které vezl na jarmark do
Khanhíváry. Kdekoho tím po- horšil: hrnčíř patří
do nižší kasty, což teprve jeho oslík. Kněz ho za
to vyplísnil a Mauglí mu pohrozil, že ho taky
posadí na osla. Domluvil tedy kněz Mésúinu
manželovi, ať Mauglího co nejdřív zapřáhne do
práce. Starosta pak Mauglímu nařídil, aby hned
druhý den vyhnal buvoly na pastvu a tam je hlídal.
Největší radost z toho měl Mauglí. Jakožto nově
jmenovaný obecní zřízenec odebral se ještě ten den
do kroužku, který se navečer scházel na zděné
terase pod mohutným fíkem. Družně tam besedovali a
pokuřovali starosta, ponocný a holič, který věděl
o všem, co se ve vesnici šustlo, a vesnický
myslivec, starý Baldév s puškou. Na- hoře ve
větvích sedaly a brebentily opice a pod terasou
byl otvor k hnízdu kobry. Ta byla posvátná a každý
večer dostávala misku mléka. 51 Staříci si hověli
pod stromem a dlouho do noci se bavili a bafali z
huk- ky. V jejich báchorkách vystupovali bozi a
lidé a duchové. Nejpodivnější báchorky o tom, jak
žijí šelmy v džungli, vyprávěl Baldév. Dětem, roz-
sazeným opodál, div nad tím oči z důlků nevypadly.
Nejvíc bájili o zvěři, vždyť džungli měli za
humny. Srnci a divocí kanci jim pustošili úrodu,
ba stávalo se, že za soumraku unesl tygr nějakého
člověka pár kroků za vesnickou bránou. O čem
mluvili, to Mauglí ovšem dost znal, a tak se smál
do hrsti. Bal- dév s puškou na klíně sypal jednu
báchorku za druhou a Mauglí se mohl potrhat
smíchy. Baldév jim vykládal, že ten tygr, co unesl
Mésúi syna, je pouhý pří- zrak tygra, do něhož je
zaklet duch před lety zemřelého ničemného
lichváře. „Vím, že je to tak,“ řekl, „protože od
té rány, co utržil při vý- tržnostech, kdy mu
spálili účetní knihy, Purándás do smrti kulhal.
Ten tygr, o němž mluvím, taky kulhá, aspoň za
sebou zanechává nestejné stopy tlap.“ „Je to tak,
je to tak, jistě je to tak,“ pokývali hlavou
šedivci. „Větší třesky plesky si už neumíte
vymyslet?“ ozval se Mauglí. „Tygr kulhá, protože
je chromý od narození, to ví přece každý. Tvrdit,
že je nějaký dravec posedlý lichvářem, zbabělejším
než šakal, je pustý žvást.“ Baldév zkoprněl
leknutím, starosta se zatvářil vyjeveně. „Cože? To
ten spratek z džungle?“ řekl Baldév. „Když jsi tak
chytrý, zanes jeho kůži do Khanhíváry, vláda na
něho vypsala odměnu sto ru- pií. A ještě líp
uděláš, když nebudeš starším lidem skákat do
řeči.“ Mauglí se zdvihl k odchodu a přes rameno na
ně křikl: „Co jsem tu ležel a poslouchal Baldéva
vyprávět o džungli, kterou má přímo za humny, po
celý večer neřekl nic kloudného. Jak máme tedy
věřit jeho báchorkám o přízracích a bozích a
skřítcích, které prý viděl.“ „Chlapec má nejvyšší
čas jít za pasáka,“ řekl starosta. Baldév byl nad
Mauglího drzostí všecek podrážděn a naježen. V
indické vesnici vyhánějí chlapci časně zrána krávy
a buvoly na pastvu a večer je pak ženou domů.
Bělocha by ta dobytčata ušlapala, ale domorodé
děti, které jim nesahají ani po čumák, je mohou
klidně mlá- 52 tit, honit a okřikovat. U stáda se
chlapcům nemůže nic stát, protože na houf krav si
ani tygr netroufne. Jenom občas unese chlapce,
který si zajde natrhat květin nebo polapit
ještěrku. Na hřbetě statného býka Rámy, vůdce
stáda, projížděl Mauglí za svítání po návsi. Jeden
po dru- hém se za ním z chlévů trousili břidlicově
šedí buvoli s dlouhými za- hnutými rohy a
neurvalýma očima. Mauglí dával svým spolupasákům
náležitě znát, že je pánem. Dlouhou hladkou
bambusovou holí tloukl buvoly. Sám se hnal s
buvoly dál a pasáčkovi Kámjovi kázal, ať pase
krávy zvlášť a nikam se od stáda netoulá. Indické
pastvisko je samá skála, kleč, chomáč trávy,
roklina, stádo do nich zapadá a mizí. Buvoli se
drží tůní a bažin, tam se dlouhé hodiny provalují
a vyhřívají na slunci. Mauglí je zahnal až na
pokraj planiny, kde z džungle vytéká Vainganga.
Slezl Rámovi ze šíje, rozběhl se k bam- busovému
křoví a tam zastihl Šedáka. „Pěkných pár dní jsem
se tu na- čekal,“ řekl Šedák. „Co to, že ses dal
na pasení?“ „To nic,“ chlácholil ho Mauglí,
„prozatím jsem vesnickým pasáčkem. Co nového o Šér
Chánovi?“ „Vrátil se do této krajiny, dlouho tu na
tebe čekal. Zrovna odešel ji- nam, má tady prý
málo zvěře. Ale pořád tě chce zabít.“ „Dobrá,“
řekl Mauglí. „Dokud se nevrátí, seď támhle na
skále buď ty, nebo tam pošli jiného ze čtyř
bratrů, abych vás uviděl, jakmile vyjdu z vesnice.
Až se Šér Chán vrátí, počkej na mě na pláni v
roklině u dháko- vého stromu. Nač mluvit přímo
před Šér Chánovou tlamou.“ Mauglí se pak uchýlil
do chládku a tam se natáhl a spal. Buvoli se za-
tím pásli kolem něho. Indické pastevectví je
nadmíru líné řemeslo. Krá- vy se šinou, chroustají
trávu, polehávají, znovu se šinou, ani nezabučí.
Nanejvýš zafuní. Také buvoli se málokdy ozvou.
Jeden po druhém lezou do bahnitých tůní a pozvolna
se zarývají do bahna, až je jim vidět je- nom
tlamu a strnulé tmavomodré oči. Skály se v parnu
míhají na slunci a někde v nedohlednu hvízdá
pasáčkům nad hlavou luňák (jeden jedi- ný). Vědí,
že kdyby je nebo krávu potkala smrt, luňák hned
střemhlav slétne. O několik mil dál ho uvidí další
luňák a snese se za ním, po něm pak další a další.
Ještě ani naposled nevydechnou, a kolem se to za-
53 hemží samými hladovými luňáky. Děti klímají,
procitnou, znovu zdřím- nou, ze suché trávy si
upletou košíček a schovají do něho luční kobylky,
chytnou dvě kudlanky nábožné a nechají je spolu
zápasit, z červených a černých džunglových ořechů
si udělají náhrdelník, pozorují ještěrku, jak se
na skále vyhřívá, nebo hada, jak u buvolích jam
číhá na žábu. Prozpěvují sáhodlouhé písně, končící
prazvláštním domorodým tryl- kem, den se jim táhne
víc než jiným lidem život. Někdy si z bláta uplá-
cají hrad a v něm rovněž z bláta muže, koně a
buvoly. Mužům strčí do ruky rákos, dělají, že jsou
králové a ty figurky jejich vojáci, nebo se zas
dávají uctívat jako bozi. Schýlí se k večeru,
pasáčci pokřikují, jeden po druhém se buvoli
štrachají z lepkavého bahna, dá to pokaždé ránu
jako z děla, po šedé pláni se pak v řadě ubírají k
blikajícím světlům vesnice. Den co den vyháněl
Mauglí buvoly k bahnitým jámám a den co den vídal
z planiny na půldruhé míle dál Šedákův hřbet (to
mu bylo zname- ním, že se Šér Chán dosud nevrátil)
a den co den léhal na trávě a po- slouchal vůkol
šum a snil o starých časech v džungli. Za těch
dlouhých dopolední stačilo, aby Šér Chán chromou
tlapou špatně došlápl, a hned by ho Mauglí
zaslechl. Jednou konečně Šedáka na stanovišti
nezahlédl. Zasmál se a zahnal buvoly do rokliny u
dhákového stromu, celého obsypaného zlatorudý- mi
květy. Šedák tam už seděl, kdejakou štětinu na
zádech naježenou. „Celý měsíc se schovával, aby
uspal tvou bdělost. Včera v noci pře- kročil s
Tabákím horské hřebeny a hned se pustil po tvé
stopě,“ zasípal vlk. Mauglí se zamračil. „Šér
Chána se nebojím, zato Tabákí je všemi mastmi
mazaný.“ „Jen žádný strach,“ olízl se Šedák. „Za
svítání jsem Tabákího potkal. Svou moudrost teď
rozdává luňákům, ale než jsem mu zlomil vaz, po-
věděl ji mně. Šér Chán si chce na tebe dnes večer
počíhat u vesnické brány – jen na tebe a na nikoho
jiného. Leží u Vaingangy ve velké suché rokli.“
„Jestlipak se dnes najedl, nebo loví o hladu?“
zeptal se Mauglí. Odpo- věď byla pro něho na smrt
důležitá. 54 „Ráno skolil kořist – prase – a taky
se napil. Pamatuj, že se Šér Chán nikdy nepostí,
ani když se jde pomstít.“ „Ach ten hlupák, ten
hlupák! Hotový jelimánek! Najedl se a napil, a já
mám počkat, až se vyspí. Kdepak vlastně leží? Být
nás deset, klidně bychom ho odtamtud odvlekli.
Buvoli zaútočí, až když ho zvětří, a já jejich řeč
neumím. Jak se mu zezadu dostat na stopu, aby ji
ucítili?“ „Plaval kus po Vainganze a tak ji
zahladil.“ „To mu jistě poradil Tabákí. Sám by na
to nepřišel.“ Mauglí stál za- myšleně s prstem v
ústech. „Ani ne půl míle odtud ústí do planiny
vain- gangská velká rokle. Oklikou přes džungli se
dá stádo zavést na začátek rokliny a odtamtud
prohnat cvalem až dolů – jenže to by nám tudy
upláchl. Musíme ji z této strany uzavřít. Uměl bys
mi, Šedáku, rozdělit stádo vedví?“ „Asi ne – ale
mám tady moudřejšího pomocníka.“ Šedák odklusal a
zmizel v jámě. A tu se před Mauglím z jámy
vynořila mohutná šedá hlava, tak povědomá, a v tom
vedru se rozlehl ryk z celé džungle nej-
zlověstnější – poslední lovecké zavytí vlka.
„Akélo! Akélo!“ Mauglí spráskl ruce. „Hned jsem
věděl, že na mě ne- zapomeneš. Máme před sebou kus
práce. Rozděl mi, Akélo, stádo vedví. Na jedné
straně nech krávy s telaty, na druhé býky a plužní
buvoly.“ Jako při čtverylce oba vlci zakličkovali
ve funícím a vzpírajícím se stádu a rozdělili je
ve dva houfy. S telaty uprostřed stály v jednom
hou- fu krávy, neklidně hrabaly a z očí jim sršely
blesky. Kdyby vlk jen chvíli postál, hned by se na
něho vrhly a udupaly ho. V druhém houfu zas fr-
kali a dupali býci a býčci. Při vší mohutnosti
nebyli zdaleka tak nebez- peční, protože
nechránili telata. Ani šest chlapů by stádo tak
pěkně nerozdělilo. „Co ještě poroučíš!“ Akéla
sotva popadal dech. „Už zase se pokoušejí srazit v
jeden houf.“ Mauglí se vyšvihl Rámovi na hřbet.
„Býčky odežeň, Akélo, vlevo. A až budeme odtud
pryč, ty, Šedáku, drž krávy pohromadě a žeň je do
ústí rokle.“ „Kam až je mám hnát?“ Šedák měl pěnu
u huby a těžce oddychoval. 55 „Až tam, kde má
rokle tak srázné stěny, že z ní Šér Chán
nevyskočí,“ křikl Mauglí. „Krávy tam drž, než se
vrátíme.“ Na Akélovo zaštěkání buvoli prudce
vyrazili a Šedák stanul před kravami. Rozehnaly se
po něm a on před nimi utíkal až k ústí rokle.
Akéla zatím hnal buvoly kus vlevo. „Výborně! Jen
co se rozběhnou, nic je nezadrží. Pozor – no tak,
po- zor, Akélo. Moc po nich nechňapej, nebo se na
tebe býci vrhnou. Hurá! Je to napínavější než hnát
obyčejné voly. Že buvoli umějí takhle uhánět, to
sis nemyslel, viď?!“ houkl Mauglí. „Taky jsem je –
taky jsem je svého času honíval,“ zasípal z prachu
Akéla. „Mám s nimi zahnout do džungle?“ „Ano,
zahni! A honem! Ráma soptí vztekem. Kdybych mu tak
mohl povědět, co po něm dnes chci.“ Tentokrát
zahnuli býci vpravo a s praskotem se hnali mlázím.
Půl míle odtud to od svého stáda pozorovali
ostatní pasáčci. Co jim nohy stačily, utíkali do
vesnice a křičeli, že se buvoli pominuli a utekli.
Mauglí si to pěkně promyslil. Důkladnou oklikou se
chtěl dostat nahoru na samý začátek rokle a potom
hnát býky po ní, až se nakonec Šér Chán octne v
pasti mezi nimi a kravami. Po důkladném nasycení a
napití, to věděl, se nedokáže pustit do boje ani
se vydrápat z rokle. Chlácholivým hlasem spustil
teď Mauglí na buvoly. Akéla běžel pozadu, jen
párkrát zavrněl, aby opozdilce popohnal. Běželi
sáhodlouhou oklikou, nechtěli se dostat příliš
blízko k rokli a Šér Chána vyplašit. Tam, kde
začínala rokle, sehnal pak Mauglí stádo na
travnatý, strmě se svažující palouk. Přes vrcholky
stromů byl odtamtud výhled na planinu. Mauglí si
však prohlížel stěny rokle. Nemálo ho potěšilo, že
se tyčí téměř kolmo a jsou porostlé jen psím vínem
a břečťanem, takže po nich tygr při útěku
sklouzne. „Nech je, Akélo, vydechnout.“ Mauglí
zdvihl ruku. „Ještě ho nezvětři- li. Nech je
vydechnout. Povím Šér Chánovi, kdo tu je. Máme ho
v pasti.“ Přiložil ruce k ústům a houkl do rokle –
znělo to skoro jako houkání do tunelu – a ozvěnou
se nesl jeho hlas od skály ke skále. 56 Teprve za
dlouhou chvíli se ozvalo táhlé, ospalé zavrčení
právě pro- citlého sytého tygra. „Kdo volá?“ ozval
se Šér Chán a z rokle s vřískotem vylétl nádherný
páv. „Já, Mauglí. Zloději dobytka, nejvyšší čas,
aby ses dostal na Poradní skálu. Jen dolů, Akélo –
žeň honem dolů! Dolů, Rámo, dolů!“ Na pokraji
svahu stádo zaváhalo, ale rázným mlasknutím dal
Akéla povel k lovu. Jako parníky v peřejích hnali
se buvoli o překot, až se ko- lem nich rozletoval
písek a štěrk. Běželi nezadržitelně vpřed, ještě
ne- byli na dně rokliny, a tu Ráma zvětřil Šér
Chána a zabučel. Na hřbetě se mu zachechtal
Mauglí: „Tak už víš!“ Hotová peřej čer- ných rohů,
zpěněných tlam a vytřeštěných očí se řítila roklí
jako balva- ny unášené povodní. Mladší buvoli,
odstrčeni až k stěnám rokle, se prodírali
břečťanem. Znali svůj úkol – strašný buvolí útok,
před nímž ani tygr neobstojí. Šér Chán zaslechl
hřmění jejich kopyt, vstal, motal se po rokli a po
obou stranách slídil, kudy by utekl, ale kolmo nad
ním se tyčily stěny rokle. Obtížen jídlem a pitím
plahočil se dál, všechno mu bylo milejší než boj.
Se šplícháním se stádo přehnalo tůňkou, ze které
se zrovna zvedl, a bučelo, až se to v úzkém žlebu
rozléhalo. Mauglí za- slechl další zabučení v ústí
rokle. Šér Chán se otočil, věděl totiž, že v
krajním případě bude lépe utkat se s býky než
kravami, které mají u sebe telata. A tu Ráma
zakopl, klopýtl a cosi měkkého zašlápl. Tlačen
zezadu ostatními býky vší silou vrazil do druhého
stáda, až se tím prudkým nárazem octli slabší
buvoli nad zemí. Po náporu se obě stáda s velkým
trkáním, kopáním a funěním octla na planině. V
pravou chvíli slezl Mauglí z Rámova hřbetu a
vpravo i vlevo se rozháněl holí. „Honem, Akélo!
Roztrhni je. Rozežeň je, nebo se pustí do sebe.
Žeň je odtud. Akélo! Hej, Rámo! Hej, hej, hej,
děťátka. Pomalu, pomalu. Už je po tom.“ Akéla s
Šedákem pobíhali sem a tam a chňapali buvolům po
nohách. Stádo se sice znovu stáčelo a rozbíhalo k
rokli, ale Mauglímu se podaři- lo Rámu obrátit.
Ostatní buvoli se pak ubírali za ním k jámám. 57
Po Šér Chánovi už nikdo dupat nemusel. Bylo po
něm, houfem se k němu slétali luňáci. „Byla to psí
smrt, bratři,“ řekl Mauglí a sáhl po tesáku; co
žil mezi lidmi, nosil ho stále v pochvě na krku.
„Stejně by se nebyl bránil. Valá! Pěkně se bude
jeho kůže vyjímat na Poradní skále. Dáme se do
toho ráz na ráz.“ Stáhnout bez cizí pomoci
desítistopého tygra, to by chlapce vyrost- lého
mezi lidmi ve snu nenapadlo. Líp než kdo jiný však
Mauglí o šel- mách věděl, jak jim kde kůže přiléhá
a jak se dá stáhnout. Stejně to byla dřina. Celou
hodinu Mauglí sekal a škubal a bručel. Vlci vedle
něho se- děli s vyplazenými jazyky, a když jim
pokynul, pomáhali mu rvát kůži. Tu mu někdo sáhl
na rameno. Zdvihl hlavu, byl to Baldév s puškou.
Od dětí se celá vesnice dověděla, že se buvoli
splašili. Baldév se hned zlostně vypravil
potrestat Mauglího za to, že si nehledí stáda. Jak
vlci zmerčili člověka, hned zalezli. „Pěkná
hloupost!“ utrhl se na něho Baldév. „Ty si myslíš,
že stáhneš tygra. Kdepak ho buvoli zabili? A on je
to Chromý tygr, na jeho hlavu vypsali odměnu sto
rupií. Že jsi nechal stádo utéct, nad tím
přimhouří- me oko, a až tu kůži zanesu do
Khanhíváry, možná že ti z odměny dám taky rupii.“
Z opasku vylovil křemen s ocílkou a shýbl se, že
Šér Chánovi spálí vousy. Domorodí lovci pokaždé
tygrovi vousy spálí, aby je nechodil strašit.
Mauglí zrovna stahoval přední pracku. Jen tak pro
sebe zahučel: „Chmchm! Tak ty odneseš kůži za
odměnu do Khanhíváry a dáš mi možná rupii. Tak mě
napadá, že se mi ta kůže bude na něco hodit. Jář-
ku, staříku, pryč s tím ohněm.“ „Takhle se mluví s
vrchním vesnickým myslivcem? Ke kořisti ti do-
pomohla šťastná náhoda a hloupost buvolů. Tygr byl
nasycený, jinak by byl dávno v prachu. Ani pořádně
stáhnout ho neumíš, ty spratku mi- zerný, namoutě,
a já, Baldév, mu ani vousy spálit nesmím. Ani án z
té odměny nedostaneš, zato tě, Mauglí, nemine
pořádný výprask. Nech tu mršinu být.“ 58 Mauglí se
potýkal s plecí. „Při býku, který mě vykoupil,
copak s tím starým opičákem proklábosím celé
dopoledne? Sem, Akélo, ten chlap mi nedá pokoj.“
Najednou se Baldév, až dosud sehnutý nad tygrovou
hlavou, svalil do trávy a na sobě měl stát šedého
vlka. Mauglí si klidně stahoval tygra, jako by byl
v celé Indii sám a sám. „Á-no,“ procedil přes
zuby. „Máš pravdu, Baldéve. Z té odměny mi nedáš
ani án. Mezi chromým tygrem a mnou trval boj – a
to velmi dlou- ho – a já jsem vyhrál.“ Nekřivděme
Baldévovi. Být o deset let mladší a potkat Akélu v
lese, však on by se do něho obul. Jenže vlk, na
slovo poslušný chlapce, který sám bojuje s
lidožroutským tygrem, to není obyčejná šelma. Vězí
v tom kouzla, zlověstné čáry, usoudil Baldév a
přemýšlel, jestlipak ho zachrá- ní amulet, co má
pověšený na krku. Ležel bez pohnutí a každou
chvíli se nadál, že se i Mauglí promění v tygra.
„Mahárádžo! Mocný králi,“ hlesl chraplavě.
„Copak?“ Mauglí se po něm ani neohlédl. Bylo mu do
smíchu. „Jsem stařec. Nevěděl jsem, že jsi něco
víc než pasáček. Můžu vstát a odejít, nebo mě tvůj
služebník rozsápe?“ „Jdi v pokoji. Ale podruhé se
mi nepleť do lovu. Pusť ho, Akélo.“ Ze všech sil
pajdal Baldév do vesnice a pořád se přes rameno
ohlížel, jestli se snad Mauglí nepromění v něco
hrůzostrašného. Ve vesnici pak vyprávěl báchorku o
tajemných kouzlech a čárech, až nad tím kněz
zvážněl. Mauglí se nehnul od práce, ale s pomocí
vlků měl velikou strakatou kůži nadobro staženu
teprve za soumraku. „Kůži schováme a buvoly
zaženeme domů. Pomoz mi je, Akélo, se- hnat.“
Stádo se v mlžném soumraku shoufovalo. Když se pak
octli poblíž vesnice, Mauglí si všiml, že všude
svítí světla a v chrámu vytrubují na mušle a
vyzvánějí na zvonky. U brány na něho čekalo půl
vesnice. „To proto, že jsem zabil Šér Chána,“
pomyslil si. Ale vtom mu kolem hlavy zasvištěly
kameny a vesničané spustili řev: „Kouzelníku! Vlčí
spratku! 59 Ďáble z džungle! Táhni! Táhni odtud,
nebo tě kněz znovu promění ve vlka. Vystřel,
Baldéve, vystřel.“ Ze staré flinty to bouchlo a
hned zabučel bolestí nějaký mladý buvol. „Zase
kouzla!“ zařvali vesničané. „Sráží kulky stranou.
Baldéve, to byl tvůj buvol.“ „Co to?“ žasl Mauglí
nad novým lijákem kamenů. Akéla se klidně posadil
a řekl: „Tvoji bratři jsou povedená smečka. Ty
kulky podle mě mají ten smysl, že tě odtud
vyhánějí.“ „Vlku! Vlče! Kliď se!“ houkl kněz a
zašermoval větvičkou posvátného tulsí. „Tak už
zas? Posledně to bylo, protože jsem člověk.
Tentokrát, pro- tože jsem vlk. Pojďme, Akélo.“
Nějaká žena – byla to Mésúa – přiběhla až k stádu
a zakvílela: „Ach synu, synu můj! Jsi prý
kouzelník, který se proměňuje v šelmu. Já tomu
nevěřím. Ale odejdi, nebo tě zabijí. Baldév o tobě
tvrdí, že jsi čaroděj, ale já vím, že jsi pomstil
Náthúovu smrt.“ „Vrať se, Mésúo!“ křikl dav. „Vrať
se, nebo tě ukamenujeme.“ Zlým úsměvem se Mauglímu
zkřivil obličej, jeden kámen ho totiž uhodil do
úst. „Běž zpátky, Mésúo. Takové hloupé báchorky si
za sou- mraku vyprávějí pod velkým stromem. Aspoň
syna jsem ti pomstil. Buď zdráva. Běž honem.
Pustím na ně stádo, to poletí rychleji než jejich
cihly. Nejsem čaroděj, Mésúo. Buď zdráva!“ „Tak
ještě jednou, Akélo,“ křikl. „Popožeň stádo.“
Buvoli už stejně toužili zpátky do vesnice.
Akélovo zavytí jim doda- lo. Jako smršť prolétli
bránou, až lidé uskakovali vpravo i vlevo.
„Spočítejte si je!“ houkl opovržlivě Mauglí.
„Třeba jsem vám někte- rého buvola ukradl. Dobře
si je spočítejte, já už vám pást nebudu. Buď- te
zdrávi, lidští tvorové, a poděkujte Mésúi za to,
že na vás nepůjdu s vlky a neproženu vás po
návsi.“ Rázem se otočil a odešel s Vlkem
samotářem. Hleděl na hvězdy a by- lo mu blaze.
„Akélo, už nebudu spát v pasti. Seberme Šér
Chánovu kůži a odejděme. Kdepak, vesnici
neublížíme, Mésúa na mě byla hodná.“ 60 Nad
planinou vyšel měsíc, byla mléčně bílá, a tu
zahlédli vylekaní vesničané Mauglího, jak s rancem
na hlavě, v patách sledován dvěma vlky, uhání
rázným sedmimílovým vlčím cvalem. Ještě ryčněji
rozklin- kali chrámové zvonky a zaduli do mušlí.
Mésúa se rozplakala. Své dob- rodružství v džungli
Baldév všemožně vyšperkoval, až nakonec tvrdil, že
Akéla stál na zadních nohách a mluvil lidským
hlasem. Na kopec, kde byla Poradní skála, došel
Mauglí s oběma vlky, zrovna když měsíc zapadal.
Nejprve se zastavili ve sluji mámy Vlčice.
„Vyhnali mě, mámo, z lidské smečky,“ houkl dovnitř
Mauglí, „ale slo- vo jsem dodržel a přináším Šér
Chánovu kůži.“ Odměřeným krokem vyšla ze sluje
spolu s mláďaty máma Vlčice, a jak spatřila kůži,
v očích jí zajiskřilo. „Však jsem mu řekla, jak ti
tehdy, žabáčku, ukládal o život, až se hla- vou i
plecemi vklínil do sluje – řekla jsem mu, že ho,
lovce, nakonec ulovíš. Výborně.“ „Výborně,
bratříčku,“ ozval se z houští něčí hluboký hlas.
„Bez tebe se nám v džungli stýskalo.“ A už se
Mauglímu k bosým nohám vinul Baghíra. Vylezli
spolu na Poradní skálu, Mauglí tam prostřel kůži
na poradní kámen, na němž sedával Akéla, a ještě
ji přitloukl čtyřmi bam- busovými klínky. Akéla na
ni ulehl a obvyklým pokřikem svolával po- radu.
„Dívejte se, vlci, dobře, dobře se dívejte,“ jako
když tam kdysi přivedli Mauglího. Co Akélu
sesadili, byla smečka bez vůdce, každý si lovil a
zápasil na vlastní pěst. Ze zvyku však volání
uposlechli. Někteří zchromli, jak pad- li do
pasti, jiní zas kulhali po kulce, všichni byli od
špatného jídla praši- ví, mnoho jich chybělo.
Pozůstalí se sešli na Poradní skále a tam na
kameni zahlédli Šér Chánovu pruhovanou kůži, na ní
prázdné schlíplé nohy, na nichž se komíhaly
obrovské drápy. Tu spustil Mauglí nerýmo- vanou
píseň, jak se mu sama drala do hrdla, ryčně ji
prozpěvoval a do taktu skákal a dupal po šustivé
kožešině, až popadal dech. Akéla s Še- dákem mu do
každého verše zavyli. „Dívejte se dobře, vlci.
Dostál jsem slovu, nebo ne?“ zeptal se Mauglí.
Vlci mu souhlasně zavyli a jeden zbědovaný vlk
zaskučel: 61 „Znovu nás voď, Akélo. Znovu nás voď,
člověčí mládě. Omrzelo se nám bezvládí. Chceme být
zas svobodným lidem.“ „Kdepak,“ zavrněl Baghíra,
„nic z toho nebude. Až budete syti, znovu se
pominete. Ne nadarmo si říkáte svobodný lid. Za
svobodu jste bojo- vali, až jste si ji vybojovali.
Teď se jí nažerte.“ „Vyhnali mě z lidské smečky i
z vlčí smečky,“ řekl Mauglí. „Teď budu v džungli
lovit sám.“ „A my s tebou,“ ozvala se čtveřice
vlčat. I odešel Mauglí a od toho dne lovil v
džungli spolu s vlčaty. Ale sám věčně nezůstal. Po
letech dospěl a potom se oženil. Jenže to je už
povídka pro dospělé. 62 Mauglího píseň Zpíval ji
na Poradní skále a přitom tančil po Šér Chánově
kůži. Mauglího píseň – já, Mauglí, ji zpívám.
Poslouchej, džungle, co jsem vykonal. Šér Chán že
prý zabije – zabije! Za soumraku zabije u brány
žabáka Mauglího. Najedl se a napil. Napij se
zhluboka, Šér Cháne, kdoví kdy se zas napiješ. Ve
spaní ať se ti zdá o kořisti. Sám a sám jsem na
pastvině. Pojď sem, Šedáku. Pojď sem, Vlku sa-
motáři, čeká nás velká kořist! Spořádej statné
buvoly, šedomodré býky se zlobnýma očima. Sem a
tam je hoň na můj pokyn. Ty ještě spíš, Šér Cháne?
Vzbuď se, vzbuď. Tady jsem a za mnou moji býci.
Král buvolů Ráma dupl nohou. Vodstvo Vaingangy,
kampak se poděl Šér Chán? Vždyť on není Sáhí, aby
si vyhrabal díru, ani páv Mór, aby uletěl. Není
netopýr Mang, aby se zavěsil do větví. Skřípavé
drobné bambusy, povězte mi, kam utekl. Ahá! Tamhle
je. Ahá! Tamhle je. Rámovi pod nohama leží
Chromec. Vstaň, Šér Cháne! Vstaň a zabíjej! Toho
jídla! Zlom býkům vaz! Pst! Spí. Budit ho
nebudeme, má v sobě velikánskou sílu. Luňáci si ji
přilétli prohlédnout. Černí mravenci se s ní
přišli seznámit. Na jeho počest se koná velké
shromáždění. Hái, hái! Nemám se čím přiodět.
Luňáci uvidí, jak jsem nahý. Stydím se před tím
zástupem. Půjč mi, Šér Cháne, plášť. Půjč mi
strakatě pruhovaný plášť, půjdu na Poradní skálu.
Při býku, kterým mě vykoupili, něco jsem slíbil –
nějakou maličkost. Jen plášť mi chybí, a dostojím
v slovu. 63 S tesákem, s tesákem, jímž se lidé
ohánějí, s loveckým tesákem se shýbám nad tím
nadělením. Vodstvo Vaingangy, z lásky mi Šér Chán
věnuje plášť. Pevně táhni, Šedáku! Táhni, Akélo.
Šér Chán má tuhou kůži. Lidská smečka se zlobí.
Hází po mně kamením a žvaní hlouposti. Mám
zkrvavená ústa. Pryč odtud. Křepce se mnou,
bratři, utíkejte nocí, žhavou nocí. Od světel
vesnice se pustíme k zapadajícímu měsíci. Vodstvo
Vaingangy, lidská smečka mě zapudila. Nic jsem jí
neudělal, a přece se mě bála. Proč? I ty, vlčí
smečko, jsi mě zapudila. Zavřela se přede mnou
džungle a zavřela se vesnická brána. Proč? Jako
poletuje Mang mezi šelmami a ptáky, tak i já
poletuji mezi ves- nicí a džunglí. Proč? Tančím po
Šér Chánově kůži, ale srdce mě tíží. Od kamení z
vesnice mám ústa pohmožděná a poraněná, ale u
srdce je mi lehko, protože jsem se vrátil do
džungle. Proč? Jako spolu zápasí na jaře hadi, tak
to dvojí ve mně zápasí. Vláha mi prýští z očí. A
jak prýští, zároveň se směji. Proč? Je ve mně
dvojí Mauglí, ale pod nohama mi leží Šér Chánova
kůže. Celá džungle ví, že jsem Šér Chána zabil.
Dívejte se dobře, vlci, dobře se dívejte! Ahah!
Srdce mě tíží věcmi, které nechápu. 64 Bílý
lachtan Spi sladce, mé dítě, hle, slunce se sklání
a zelené vodstvo se pokrývá tmou, jen měsíc tě
sleduje na mořské pláni, jak klidně se kolébáš,
houpity hou. Kde vlnky se čeří, tam hebce jak v
peří si, lachtánku, ustel, vždyť příboj už zkrot.
Ni bouře, ni zuby, jimiž žraloci hubí, ti nehrozí.
Klidně spi v náručí vod. Stalo se to až někde v
Beringově moři na severovýchodním cípu Svato-
pavelského ostrova, říká se tam Novastošna.
Vyprávěl mi to zimní stříz- lík Limeršin, větrem
zavátý do lanoví parníku, mířícího k Japonsku.
Odnesl jsem si střízlíka do kajuty, tam jsem ho
pár dní hřál a krmil, až se zas vzpamatoval a
odlétl zpátky na Sv. Pavla. Roztodivný ptáček, ten
Limeršin, ale co řekne, je pravda. Na Novastošnu
chodí, jenom kdo tam má co dělat, a to jsou přede-
vším lachtani. Z šedého studeného moře se tam v
létě hrnou po statisí- cích. Na novastošenské
pláži se to lachtanům žije jako nikde na světě.
Pirát o tom věděl, a ať byl, kde byl, s prudkostí
torpédového člunu každé jaro rovnou namířil na
Novastošnu a celý měsíc se tam se svými druhy rval
o pěkné místo na skálách blizoučko moře.
Patnáctiletý Pirát byl mohutný šedý lachtan, na
hřbetě úplnou hřívu a v tlamě dlouhé zlověstné
špičáky. Opřen o přední ploutve trčel dobré čtyři
stopy nad zem a na váhu měl dobrých sedm set
liber, jenže si ho nikdo zvážit ne- troufal. Od
rvaček byl zjizven od hlavy až k patám, ale chuť
do rvaní měl pořád. To vám naklonil hlavu, jako by
se bál podívat nepříteli do 65 očí, a najednou
bleskem vyrazil a tak dlouho svíral mocnými zuby
pro- tivníkovu šíji, až se mu protivník vytrhl,
ale sám mu to nijak neusnadnil. Poraženého
lachtana Pirát nepronásledoval, příčilo se to
plážovým pravidlům. Šlo mu jen o místo na líheň
poblíž moře. O takové místo se každé jaro dralo
čtyřicet až padesát tisíc lachtanů, a tak tam na
pláži pískali, štěkali, řvali a troubili až hrůza.
Z nepatrného Hutchinsonova vršku bylo vidět na
půlčtvrté míle pev- né půdy, a kam člověk pohlédl,
všude se rvali lachtani. V příboji se to
lachtaními hlavami jen hemžilo: všichni pospíchali
na břeh, aby si taky v té rvačce omočili. Rvali se
ve vlnobití, rvali se na písku, rvali se na ohla-
zených čedičových skálách líhní. V hlouposti a
neústupnosti si nezadali před lidmi. Samice
připlouvaly na ostrov až koncem května nebo začát-
kem června. Netoužily po tom, dát se rozsápat.
Přes šiky zápasníků se do vnitrozemí prodírali
dvouletí, tříletí a čtyřletí lachtánci, kteří si
ještě nezaložili domácnost. Na písečných přesypech
si tam v hejnech a hou- fech hráli, až vyhladili
ze země kdejakou travičku. Říkalo se jim holušici
neboli mládež – jen na Novastošně jich bylo dvě
stě až tři sta tisíc. Bylo to jednou zjara. Pirát
si zrovna odbyl pětačtyřicátou rvačku a tu se z
moře vynořila jeho hebká, štíhlá, vlídnooká žena
Matka. Popadl ji za límec, složil ji na vyhrazené
místo a zabručel: „Už zas ses opozdila. Kdepak jsi
byla tak dlouho?“ Celé čtyři měsíce se Pirát na
pláži postil, býval tedy dost nakvašený. Matka mu
raději neodmlouvala. Otočila se po něm a holubičím
hlasem zavrkala: „To jsi hodný. Zabrals stejné
místo.“ „Bodejť,“ odsekl Pirát. „Podívej se na
mě.“ Nejméně na dvaceti místech byl rozedrán a
zkrvaven. Div nepřišel o jedno oko a z boků mu
visely cáry. „Ach vy mužští, vy mužští!“ ovívala
se zadní ploutví Matka. „Kouska rozumu nemáte a po
dobrém se nedohodnete. Vypadáš, jako by ses rval
se zabijáckou Velrybou.“ „Od poloviny května se
rvu v jednom kuse. Na pláži je letos nesnesi-
telně plno. Potkal jsem dobrou stovku lachtanů z
Lukanonu, jak se tady hledí uchytit. Taky by mohli
zůstat doma.“ 66 „Však jsem si kolikrát říkala, že
bychom se měli ze zdejší tlačenice odklidit na
Vydří ostrov, bylo by nám tam o moc líp,“ řekla
Matka. „Pch! Na Vydří ostrov chodí jen holušici.
Ještě by si o nás řekli, že máme strach. Má milá,
musíme dělat, co se sluší a patří.“ Hrdě složil
Pirát hlavu mezi tlusté plece, chvilku podřimoval,
ale při- tom dával pozor, jestli se něco nesemele.
Všichni lachtani i lachtanice byli už na souši a
přes burácení vichřice se jejich ryk nesl po moři
na míle daleko. Byl jich na pláži dobrý milion –
staří lachtani, matky lach- tanice, lachtaňátka a
holušici. Potýkali se, strkali a rvali, bečeli a
vy- váděli – po četách i plucích lezli do moře a
zas vylézali, kam oko do- hlédlo, zabírali kdejaký
kousek půdy a po celých brigádách sváděli v mlze
šarvátky. Na Novastošně je pořád mlhavo, jen občas
zasvitne slunko a všechno se perleťově a duhově
zatřpytí. Uprostřed tohoto divného zmatku se Matce
narodil lachtánek Kotik. Byl samá hlava a plece,
oči měl lachtánkovsky bledě modré, ale kožíšek
nějak divný. Matka si ho pozorně prohlédla.
„Piráte,“ ozvala se, „náš synáček bude bílý.“
„Prrrázdné mušle a brrrokátové chaluhy!“ zafuněl
Pirát. „Bílý lach- tan jakživ na světě nebyl.“
„Nic naplat,“ řekla Matka, „tak bude.“ Tiše si
zabroukala lachtaní písničku, jakou lachtanice
uspávají děťátka: Do šesti neděl mi neplavej, nebo
se překotíš. Tu fujavice, tu plískavice tě táhne
níž a níž. Ba níž a níž, můj lachtánku, těžko se
ubráníš. Jen čvachtej se, až vyrosteš, za svého
přijme tebe též nesmírná vodní říš. 67 Zprvu tomu
pacholíček samozřejmě vůbec nerozuměl. Motal se a
batolil kolem matky a horempádem uhýbal z cesty,
když se otec a nějaký jiný lachtan pustili do sebe
a s řevem se kutáleli po kluzkých skálách. Matka
plavala za potravou na moře a lachtánek dostával
jíst každý druhý den, ale baštil s chutí a šlo mu
to k duhu. Nejprve odlezl dál na ostrov a tam
zastihl desetitisíce stejně starých lachtánků.
Hráli si jako štěňata, usínali na čistém písku a
znovu se dávali do hry. V líhních si jich staří
lachtani nevšímali, holušici, ti drželi pohromadě,
a tak si lachtánci krásně vyhráli. Po návratu z
mořského lovu chodila Matka za Kotikem až na
hřiště, bečela na něho jako ovce na jehně a
čekala, až ho uslyší meknout. Potom se pustila
rovnou za ním, rozháněla se předními ploutvemi a
porážela mláďata jako kuželky. Takhle se na hřišti
shánělo po lachtáncích vždycky pár set matek a
lachtánci si chvilku nepohověli. Ale Matka mu
říkávala: „Jen se mi neválej v blátivé vodě a
neužeň si svrab; do škrábnutí nebo odřeniny si
nezadři písek, neplavej na roz- bouřené moře, a
nic se ti nestane.“ Podobně jako malé děti i
lachtánci plavat neumějí, ale dokud se to nenaučí,
jsou celí nešťastní. Když se Kotik poprvé pustil
na moře, za- nesla ho vlna na hlubinu. Jak mu to
Matka předtím zpívala, hlavou se ponořil pod vodu
a zadní ploutve vystrčil nahoru. Nebýt toho, že ho
další vlna zas odnesla zpátky na břeh, byl by
utonul. Zvykl si potom lehat v plážovém rybníku.
Omýván a houpán zčeřenými vlnami tam sebou plácal,
ale dával pozor, aby ho nepraštila nějaká velká
vlna. Čtr- náct dní se učil ovládat ploutve. Pořád
se škrábal do vody a zase z vody ven, chrchlal a
kuckal, lezl na písek, tam podřimoval a zas se
vracel, až si nakonec připadal ve vodě jako doma.
To si můžete myslit, jak potom se svými druhy
vyváděl, jak se v příboji potápěl, jak se vozil po
hřbetu vlny a s velkým šplícháním a žbluňkáním
přistával, zatímco vlna prud- ce ubíhala dál po
pláži. Nebo se stavěl na ocas a po způsobu starých
lachtanů se škrábal na hlavě. Nebo si zas na
kluzkých, chaluhami zane- sených skálách, trčících
z tříště vln, hrál „Já jsem králem na hradě“.
Občas zahlédl tenkou ploutev jako od nějakého
velkého žraloka, a hned věděl, to že je zabijácká
plískavice, co pase po lachtáncích a požírá je. 68
Jako šipka si to Kotik namířil ke břehu a ploutev
pomalu odhopsala pryč, jako by se vůbec po ničem
nesháněla. Koncem října vypluly lachtaní rody i
čeledi ze Sv. Pavla na širé moře. Ustaly rvačky v
líhních a holušici si hráli, kde chtěli.
„Napřesrok z tebe bude holušik,“ řekla Matka
Kotikovi; „letos se musíš naučit chytat ryby.“
Pustili se spolu přes Tichý oceán. Matka Kotikovi
ukázala, jak má s ploutvemi po straně svinutými
spát naznak, aby mu jen nos čouhal z vody. Jako v
kolébce, tak pohodlně se to leží na vláčném
tichomoř- ském vlnobití. Po celém těle měl Kotik
svědění. Od Matky se dověděl, to že dostává „vodní
cit“, svědění a svrbění že znamená nepohodu, ať
hle- dí co nejrychleji odplavat. „Za chvíli budeš
sám vědět, kam plavat, zatím ještě poplujeme za
Mořským prasetem, ono je velmi moudré.“ Pod vodou
se potápěla a tam sebou mrskala družina plískavic.
Malý Kotik s nimi jakžtakž držel krok. „A jak
víte, kam plujete?“ vyhrkl celý udýchaný. Vůdce
družiny jen zakoulel bílýma očima a hbitě se
potopil. „Svrbí mě ocas, chlapče,“ řekl. „A to
znamená, že se za mnou žene vichřice. Pojď! Jak se
octneš na jih od Lepkavé vody (to měl být rovník)
a začne tě svrbět ocas, znamená to, že je před
tebou vichřice, a musíš zamířit na sever. Pojď. Je
tady špatná voda.“ Byla to jedna z mnoha věcí,
kterým se Kotik naučil. A učil se bez pře- stání.
Od Matky se dověděl, jak má na mělčinách
pronásledovat tresky a platýsy a z děr mezi
chaluhami vytahovat vousatky. Jak má sto sáhů pod
hladinou obeplouvat vraky a jejich okénky se
střemhlav vrhat na klidně plovoucí ryby. Jak má za
mihotání blesků rejdit na hřbetě vln a jak má
ploutví zamávat na pozdrav větrem unášenému
krátkoocasé- mu albatrosovi a bojovnému sokolovi.
Jak se má, ploutve semknuty a ocas zkroucený,
vymršťovat tři až čtyři stopy nad hladinu. Jak si
ne- má všímat létavých ryb, protože jsou kost a
kůže. Jak má deset stop pod hladinou v plném
trysku vykusovat tresce plecko. Jak se nemá
ohlížet za člunem nebo lodí, zvláště pak ne za
veslicí. Za šest měsíců se Kotik o moři nedověděl
jenom to, co nestálo za vědění. Po celou tu dobu
ne- vkročil ploutvemi na pevninu. 69 Bylo to
poblíž ostrova Juan Fernandez. Jednou tam ve
vlažné vodě podřimoval stejně líný a malátný jako
lidé, když jim zjara v nohou zatr- ne, a tu si
vzpomněl, jak je na Novastošně, sedm tisíc mil
odtud, dů- kladně pevná pláž, jak si tam jeho
druhové hrají, jak tam čpí chaluhy a jaký je tam
při lachtaních rvačkách řev. V tu chvíli vyrazil
na sever, plaval a plaval a cestou potkával
desítky známých, ubírajících se tam co on, a
všichni se k němu hlásili: „Buď zdráv, Kotiku!
Letos z nás budou holušici, k Lukanonu si ve
vlnobití zatančíme ohňový tanec a zahrajeme si na
čerstvé trávě. Odkud máš ten oblek?“ Kotik měl na
sobě téměř sněhobílou srst. Velmi si na ní
zakládal, ale jenom je pobídl: „Plavejte, toužím
po pevnině, až mě všechny kosti bolí.“ A tak
dopluli k rodným břehům a zaslechli, jak se tam v
kotoučích mlhy rvou jejich otcové. Tu noc si Kotik
s jednoročními lachtany zatančil ohňový tanec. Za
letních nocí moře mezi Novastošnou a Lukanonem
celé hoří, lachtani vyrývají za sebou rýhu
planoucí jako petrolej a při každém skoku to
ohnivě vyšlehne, v táhlých čárách i kruzích
pableskují zčeřené vlny. Potom se odebrali na
holušická hřiště, váleli se ve vzrostlé plané
pšen- ce a vyprávěli si, co všechno dělali na
moři. Povídali si o Tichém oceá- ně, jako když si
kluci povídají o tom, že byli v lese na oříšcích.
Být tam někdo, kdo by jim rozuměl, klidně mohl
podle jejich vyprávění nakres- lit zbrusu novou
mapu oceánu. Z Hutchinsonova vršku se s křikem
při- hnali tříletí a čtyřletí holušici: „Z cesty,
drobotino! Moře je hluboké a vy nevíte, co v něm
všechno je. Jen počkejte, až obeplujete Hornův
mys. A co ty, jednoročku. Kdepak sis opatřil ten
bílý oblek?“ „Já jsem si ho neopatřil,“ řekl
Kotik, „on mi narostl.“ Užuž by byl převrátil
holušika na lopatky, a tu se za písčitým přesypem
vynořili dva černovlasí a rudolící chlapi. Kotik
dosud lidi nespatřil. Zachrchlal a sklo- pil
hlavu. Holušici se odbatolili o pár yardů dál a
zůstali hloupě čumět. Byl to sám ostrovní náčelník
lachtaních lovců, Kerik Buterin, se synem
Patalamonem. Přišli z vesničky ležící necelou míli
od líhní a rozmýšleli, které lachtany mají zahnat
na jatky – lachtani se totiž dají hnát jako ovce –
a tam z jejich kůže nadělat kazajky. 70 „Ha!“
vyjekl Patalamon. „Podívej! Tamhle je bílý
lachtan.“ Kerik, ač v tváři umaštěný a začouzený,
zbledl jako stěna. Byl to Aleu- ťan, a Aleuťané si
na čistotu nepotrpí. Zadrmolil modlitbu.
„Nedotýkej se ho, Patalamone. Bílý lachtan se tu
nevyskytl, co – co – co jsem živ. Třeba je to
Zacharovův duch. Zacharov zahynul v loňské
vichřici.“ „Já k němu nepůjdu,“ řekl Patalamon.
„Ještě mi přinese neštěstí. To myslíš, že nás
opravdu straší starý Zacharov? Jsem mu dlužen pár
rac- čích vajec.“ „Nekoukej na něho,“ řekl Kerik.
„Odežeň hejno čtyřročků. Naši po- mocníci by jich
dnes měli stáhnout dvě stě, ale lovecké období
teprve začíná a oni to neumějí. Stovka nám
postačí. Pospěš!“ Patalamon zachrastil před houfem
holušiků lachtaními lopatkami a oni zůstali stát,
jen prskali a funěli. Jakmile k nim přistoupil,
hnuli se vpřed a poháněni Kerikem kráčeli dále na
ostrov. Utéci za ostatními druhy je vůbec
nenapadlo. Jejich odhánění pozorovaly statisíce
lachta- nů, ale klidně si hrály dál. Jenom
Kotikovi to nedalo, vyptával se druhů, ale žádný
nic nevěděl, jenom že prý takhle lidé odhánějí
lachtany něja- kých šest týdnů až dva měsíce rok
co rok. „Půjdu za nimi,“ řekl Kotik a vlekl se za
houfem, div mu oči z důlků nevypadly. „Bílý
lachtan je za námi,“ křikl Patalamon. „Poprvé jde
lachtan sám od sebe na jatky.“ „Pst! Neohlížej
se,“ napomenul ho Kerik. „Jistě je to Zacharovův
duch! Povím o tom knězi.“ Na jatky to bylo pouhé
půldruhé míle, ale jim to trvalo půl hodiny. Když
se uhřejí, to Kerik věděl, bude se jim kůže při
stahování trhat. A tak pomalu minuli Lvouní šíji a
tkalcovnu, až došli k solnici. Tam už na ně z
pláže lachtani neviděli. Všecek udýchaný šel Kotik
za nimi. Bylo mu, jako by se octl na konci světa,
ale z líhní k němu stále doléhal ryk, jako když
vlak jede tunelem. Kerik usedl na mech, z kapsy
vytáhl dů- kladné cínové hodiny a třicet minut
čekal, až stádo zchladne. Kotik sly- šel, jak mu
ze štítku čapky kape sražená pára. Tu se objevilo
asi dva- náct chlapů s okovanými holemi dlouhými
asi čtyři stopy. Kerik jim 71 ukázal na pár
lachtanů buď pokousaných od svých druhů, nebo
příliš uhřátých, a chlapi, obutí do hrubých bot z
mrožího chřtánu, je hned ze stáda vykopali. Kerik
jim zavelel: „Do toho!“ a chlapi ráz na ráz
mlátili lachtany po hlavě. Za deset minut už Kotik
své přátele nepoznal. Od čumáku až po zad- ní
ploutve jim kůži nařízli a stáhli a potom je
naházeli na hromadu. Kotik toho měl dost. Otočil
se a klusal (chvilku to lachtan dokáže) zpát- ky k
moři, nedávno vypučelé vousy se mu ježily hrůzou.
U Lvouní šíje, kde na pokraji příboje sedávali
mohutní lvouni, vrhl se střemhlav do studené vody
a žalostně se tam třásl a svíjel. „Co je?“ ozval
se nevrle nějaký lvoun – oni mají totiž rádi
samotu. „Skučno! Očeň skučno! (Je to smutné, velmi
smutné),“ řekl Kotik. „Kdejakého holušika na
kdejaké pláži pozabíjejí!“ Lvoun se otočil hlavou
k pevnině. „Hloupost,“ řekl, „vždyť tvoji přá-
telé rámusí jako jindy. To jsi snad viděl, jak
starý Kerik skolil stádo. Dělá to už třicet let.“
„Je to hrozné,“ řekl Kotik. Opřel se dorážející
vlně, šroubovitým pohy- bem ploutví se narovnal a
zůstal stát asi tři palce od zubatého skaliska.
„Na ročka dost slušný výkon,“ řekl lvoun, velký
plavecký znalec. „Pro tebe je to ovšem hrozná
podívaná, jenže vy lachtani sem chodíte každý rok
a lidé o tom samozřejmě vědí, a dokud si nenajdete
ostrov, kam se lidé vůbec nedostanou, budou si vás
pořád odhánět.“ „A je takový ostrov?“ spustil
Kotik. „Dvacet let honím platýsy, a ještě jsem ho
nenašel. Poslyš – zřejmě se rád bavíš se staršími
–, co kdyby sis zašel na Mroží ostrůvek a zeptal
se Mořského čaroděje. Třeba o tom něco ví. Nežeň
se tolik. Po moři je to šest mil. Být tebou,
drobečku, nejprve bych se natáhl a prospal.“
Kotikovi se ta rada líbila, odplaval tedy na svou
pláž, tam se natáhl a půl hodiny spal, po
lachtaním způsobu se přitom celý tetelil. Potom se
rovnou vydal na Mroží ostrůvek, plochý skalnatý
útes na severovýchod od Novastošny, posetý
skalními výstupky s racčími hnízdy. Mroži tam žili
v houfech sami pro sebe. 72 Přistál před samým
Čarodějem. Byl to velikánský tichomořský mrož ze
severu, s tlustou šíjí a dlouhými kly, ohyzdný,
měchatý dolíčkovatý. Slušný je, jenom když spí – a
on zrovna spal, zadní ploutve zpola pono- řeny v
příboji. „Vstávej!“ štěkl Kotik, rackové tam totiž
velmi hlomozili. „Haha! Hoho! Co to?“ ozval se
Mořský čaroděj, kly uhodil dalšího mrože, až ho
probudil, ten zas uhodil dalšího a tak to šlo dál,
až všichni procitli a koukali vyjeveně na všechny
strany, jenom ne na tu správnou. „Hej! To já,“
řekl Kotik a jako nějaký bílý slimáček se
pohupoval v pří- boji. „No ne, ať mě – z kůže
stáhnou!“ ulevil si Mořský čaroděj a všichni se na
Kotika zahleděli asi tak, jako když se plný sál
ospalých vašnostů koukne po nějakém kloučkovi. O
stahování z kůže nechtěl Kotik nic slyšet, stačilo
mu, co viděl. Křikl tedy: „Je někde na světě pro
lachtany místo, kam se za nimi lidé nedostanou?“
„Najdi si je sám,“ odbyl ho Mořský čaroděj a
zamhouřil oči. „Zmizni! Máme moc práce.“ Kotik
udělal delfíní kotrmelec a křikl z plných plic:
„Žroute přílipek! Žroute přílipek!“ Věděl o
Čaroději, že rybu jakživ nechytí, pořád jen
chlemtá přílipky a chaluhy a přitom se tváří tak
hrozivě. Papuchalci a guverušky a jepatky, racci
obrovští a tříprstí a polární kachny, celá ta
zlolajná čeládka to po něm opakovala, a podle
Limeršinových slov dob- rých pět minut by byla i
rána z děla na Mrožím ostrově zanikla. Kdekdo tam
ječel a vřískal: „Žroute přílipek! Dědku!“ a
Mořský čaroděj se jen převaloval a chrochtal a
hekal. „Tak co, povíš mi to?“ zasípal Kotik. „Jdi
se zeptat Mořského koně,“ řekl Čaroděj. „Ten ti to
poví, jestli je dosud naživu.“ „A jak ho poznám?“
zeptal se už na odchodu Kotik. „On jediný je z
celého moře ještě ohyzdnější než Čaroděj,“
zavřískal albatros obrovský a mihl se Čarodějovi
přímo před nosem. „Ještě ohyzdnější a hrubší.
Dědku!“ 73 Kotik nechal racky vřískat a odplaval
zpátky na Novastošnu. Ale jak zjistil, nikdo tam
pro jeho snahu nalézt lachtanům klidné místečko
ne- měl porozumění. Holušiky prý lidé odhánějí
odjakživa – je to jejich ob- živa –, když se na
ošklivé věci nerad dívá, neměl na jatky chodit.
Kromě něho žádný jiný lachtan při zabíjení nebyl,
tím se od svých přátel lišil. A ke všemu ještě byl
bílý. Starý Pirát si poslechl synova dobrodružství
a řekl mu: „Až dospěješ v pořádného lachtana, jako
jsem já, založíš si na pláži líheň, pak ti dají
pokoj. Za takových pět let z tebe bude rváč jedna
radost.“ Také hodná Matka mu domlouvala: „Proti
zabíjení nic nesvedeš. Jdi si hrát, Kotiku, do
moře.“ A tak Kotik šel a se sklíčeným srdíčkem
zatančil ohňový tanec. Na podzim odešel z pláže
záhy a sám a sám se vydal na cestu – v ma- kovičce
se mu zrodil nápad. Jestli je v moři nějaký Mořský
kůň, tak ho vyhledá, a vyhledá také lachtanům
klidný ostrov s důkladně pevnou pláží, kam se na
ně lidé nedostanou. A tak bez cizí pomoci pátral a
pá- tral od severu k jihu po celém Tichém oceáně,
kolikrát uplaval za den a noc tři sta mil. Prožil
tolik dobrodružství, že se to ani vypovědět nedá,
jen taktak unikl jednou žraloku obrovskému,
podruhé žraloku skvrni- tému, jindy zas
kladivounovi, potkal lecjakého podezřelého otrapu,
jací se potloukají po mořích, a také ryby
nemotorně zdvořilé, posléze šarla- tově hřebenité
lasturnatky, které po staletí trčí na jednom místě
a vel- mi si na tom zakládají. Nikdy však
nezahlédl Mořského koně ani ostrov, který by se mu
zamlouval. Pláž měl ostrov třeba pořádnou a pevnou
a nad ní svah na hraní, ale na obzoru vždycky
čoudila nějaká velrybářská loď, převařující tuk z
velryb, a co to znamená, to Kotik věděl. Nebo si
zas všiml, že lachtani na ostrov kdysi zavítali,
ale byli vybiti. Kam lidé přijdou, to Kotik také
věděl, tam se zas vracejí. Seznámil se se starým
krátkoocasým albatrosem a ten mu řekl, že klid a
pokoj najde na Kerguelenově ostrově. Kotik se tam
pustil a v prudké plískanici s hromy a blesky se
málem roztříštil o zákeřné černé útesy. Jakžtakž
se odtamtud proti vichru vyhrabal a tu si všiml,
že i tam býva- la lachtaní líheň. Stejně tomu bylo
na jiných ostrovech, na které zavítal. 74 Limeršin
mi je dlouze vypočítal. Pět let po sobě prý Kotik
pátral, na Novastošně odpočíval vždycky pouhé
čtyři měsíce. Holušici si ho pro jeho pomyslné
ostrovy dobírali. Doplul na Galapágy, ležící na
rovníku, je tam příšerné sucho, vedrem se div
neupekl. Odebral se na Georgijské ostrovy, na
Orkneje, na Smaragdový ostrov, Skřivánčí ostrůvek,
Gou- ghův ostrov, Bouvetův ostrov, Crossety, ba i
na ten ostrůveček na jih od mysu Dobré naděje.
Všude slyšel stejnou písničku. Lachtani na ostrovy
kdysi dávno přišli, ale lidé je do jednoho vybili.
Na tisíc mil odplaval z Tichého oceánu až k mysu
Corrientes (to jak se vracel z Goughova ostrova) a
tam na skále našel několik set prašivých lachtanů
a od nich se dověděl, že tam na ně chodí lidé. Div
mu nad tím srdce nepuklo. Kolem Hornova mysu
zamířil rovnou k své pláži. Cestou si pohověl na
ostrově porostlém zelenými stromy. Zastihl tam
skomírajícího sta- řičkého lachtana. Nachytal mu
ryb, rozpovídal se o svých nezdarech a dodal:
„Vrátím se na Novastošnu, ať si mě třeba zaženou s
holušiky na jatky, to je jedno.“ Starý lachtan mu
řekl: „Ještě to zkus. Jsem poslední z bývalé líhně
masafuerské. Kdysi nás pobíjeli po statisících, a
tehdy kolovala na pláži pověst, že jednou připluje
ze severu bílý lachtan a odvede lachtaní plémě
někam, kde je klid. Jsem starý, už se toho
nedožiji, ale třebas se toho dožijí jiní. Zkus to
ještě.“ Kotik si nakroutil švihácké kníry a řekl:
„Jsem jediný bílý lachtan, ja- ký se kdy na pláži
narodil, a aťsi černý, nebo bílý, jsem jediný
lachtan, jaký kdy hledal nové ostrovy.“ Velmi ho
to vzpružilo. V létě se vrátil na Novastošnu a
Matka ho prosila, aby se oženil a založil vlastní
rodinu. Z holušika vyspěl v pořád- ného piráta, po
otci rozložitého, statného i prchlivého, na zádech
se mu kadeřila bílá hříva. „Dopřej mi ještě rok,“
řekl. „Pamatuj, že nejdále na pláž doletí sedmá
vlna.“ Jedna lachtanice si kupodivu taky řekla, že
se vdá až napřesrok. Ve- čer před poslední
výzkumnou výpravou tančil s ní Kotik na lukanonské
pláži ohňový tanec. 75 Tentokrát vyplul na západ.
Pustil se po stopě velkého roje táhnou- cích
platýsů. Na posilněnou spotřeboval denně aspoň sto
liber ryb. Do úmoru se za nimi štval, nakonec se
stulil v brázdě vln valících se k Mě- děnému
ostrovu a usnul. Dost se na tom pobřeží vyznal. O
půlnoci do- padl zlehka do záhonu chaluh a řekl
si: „To je dnes nějaký ostrý příliv.“ Zvolna se
pod vodou převrátil, otevřel oči a pořádně se
protáhl. A tu se vymrštil jak kočka: na mělčině
před ním očuchávaly a okusovaly cho- máče chaluh
nějaké obludy. „Při mocném vlnobití magellanském,“
řekl si pod vousy. „Co je to za mořské tvory?“
Nepodobali se mrožovi, lvounovi, lachtanovi,
medvědu, velrybě, žra- loku, rybě, plotici ani
hřebenatce, ničemu, co kdy Kotik spatřil. Měřili
dvacet až třicet stop, zadní ploutve neměli, jenom
lopatovitý ocas jako- by vyštípnutý z vlhké usně.
Hlavu měli nad pomyšlení vyjevenou, a když se
nepásli, komíhali se v hloubi moře na ocase, ve
vší vážnosti se klaně- li a předními ploutvemi na
sebe kývali, jako když tlouštík mává rukou.
„Hmhm!“ odkašlal si Kotik. „Veselou zábavu,
pánové.“ Místo odpo- vědi se mu obludy uklonily a
zamávaly předními ploutvemi jako žabác- ký lokaj v
Alence. Daly se do jídla. Jak si Kotik všiml, měly
rozštípnutý horní ret, celou stopu jej dovedly
roztáhnout a vsoukat do sebe otep chaluh. Ve vší
vážnosti se cpaly a žmoulaly. „Pěkně se krmíte,
jen co je pravda,“ prohodil Kotik. Znovu se mu ob-
ludy uklonily. „Dobrá,“ řekl. „Když už máte
předních v ploutvích jeden kloub navíc, proto se
nemusíte tolik naparovat. Klanět se umíte ladně,
to vidím, ale rád bych věděl, jak se jmenujete.“
Pohnuly a škubly roz- štípnutým rtem; skelným
zeleným zrakem se na něho upřeně zahledě- ly, ale
ani nemrkly. „Vy jediní jste ohyzdnější než Mořský
čaroděj – a taky hrubší.“ Naráz si vzpomněl, co na
něho jednou u Mrožího ostrůvku – byl mu tehdy
pouhý rok – zavřískl albatros obrovský. Až se do
vody překulil – konečně našel Mořské koně. Pořád
se jen klaněli a okusovali a žvýkali chaluhy.
Kotik se jich vy- ptával všemi jazyky, které na
cestách pochytil, však jich mořští obyva- 76 telé
mají skoro tolik jako lidé. Mořští koně mu však
neodpovídali. Moř- ští koně totiž neumějí mluvit.
Místo sedmi mají v krku pouhých šest obratlů. V
moři se o nich říká, že se ani mezi sebou
nedomluví. V přední ploutvi však mají, jak víte,
jeden kloub navíc a podle jakéhosi hrubého
telegrafického klíče tou ploutví šermují. Do rána
měl Kotik hřívu celou naježenou, trpělivost ho
nadobro přešla. A tu vykročili Mořští koně zvolna
k severu, občas se zastavili a s nejapným klaněním
se radili. Kotik plaval za nimi a říkal si: „Kdyby
si takoví hlupáčci nenašli nějaký bezpečný ostrov,
dávno by po nich bylo veta. A co se hodí pro
Mořského koně, to se hodí i pro lachtany. Jen
kdyby si trochu pospíšili.“ Kotika takové
cestování zmáhalo. Za den urazili Mořští koně
čtyřicet až padesát mil, navečer se stádo
zastavilo a napáslo, ale pořád se drželo u břehu –
Kotik plul kolem nich, nad nimi, pod nimi, ale o
jedinou míli je tím nepopohnal. Jak postupovali na
sever, konali ukláněcí porady vždycky za pár
hodin, div si nad tím Kotik zlostí vousy neukousl.
A tu si všiml, že plují po teplém mořském proudu,
a hned k nim pocítil úctu. Jednu noc se jako kámen
střemhlav ponořili do jasné vody a za tu dobu, co
s nimi byl, poprvé plavali hbitě vpřed. Kotik je
sledoval všecek užaslý, jak jim to jde, takhle že
by uměli Mořští koně plavat, to vůbec netušil.
Mířili k pobřežnímu útesu, sahajícímu hluboko do
moře, na jeho úpatí se pak dobrých dvacet sáhů pod
hladinou ponořili do tma- vého otvoru. Dlouho
plavali, a než se Kotik z toho tmavého tunelu, do
něhož ho zavedli, dostal ven, dusil se nedostatkem
vzduchu. „Namoutě!“ řekl si, když se pak na druhé
straně všecek uřícený a zalknutý vynořil z vody.
„To ponoření trvalo dlouho, ale stálo oprav- du za
to.“ Mořští koně se rozběhli a klidně se pásli na
pokraji pláže, že krás- nější Kotik jakživ
nespatřil. Na míle se tam táhly hlaďoučké skály
jako stvořené pro lachtaní líhně, za nimi se pak
do vnitrozemí zdvíhala tvr- dá písečná hřiště.
Lachtani tam mohli rejdit v příboji a válet se ve
vyso- ké trávě a zlézat písečné přesypy. A co víc,
z vody Kotik vycítil (a v tom se piráti nezmýlí),
že se tam nikdy nedostali lidé. Nejprve se
přesvědčil, 77 jestli je tam dost ryb, potom si
zaplaval podél pláže a počítal, co roz- košných
plochých ostrůvků se před ním noří z krásné mlhy.
Na sever vybíhaly k moři útesy, mělčiny a skály,
dál než šest mil od pláže se přes ně žádná loď
nedostala, a mezi ostrovy a pevninou byla hloubka
sahají- cí až k strmým útesům a někde pod útesy
byl vchod do tunelu. „Úplná Novastošna, jenže
desetkrát lepší,“ řekl Kotik. „Mořští koně jsou
přece jen chytřejší, než jsem si myslel. Kdyby se
sem nakrásně dostali lidé, pod útesy neproniknou a
na mělčinách směrem k moři by se každá loď
roztříštila napadrť. Jestli je v moři někde
bezpečno, tak je to tady.“ Zatoužil po lachtanici,
kterou doma zanechal. Honem se chtěl vrátit do
Novastošny, ale nejprve novou krajinu důkladně
probádal, aby mohl každému tazateli odpovědět.
Ponořil se pod vodu, zjistil, kde je ústí tunelu,
a tryskem z něho vyra- zil k jihu. O takovém
útočišti se kromě mořských koní a lachtanů nikomu
nesnilo. Ohlédl se po útesech a sám tomu nevěřil,
že tam vůbec byl. Nějak pomalu neplaval, a přece
mu cesta domů trvala deset dní. Z vody vylezl
přímo nad Lvouní šíjí, a koho tam nepotkal jako tu
čekají- cí lachtanici. Na očích mu poznala, že
přece jen ostrov našel. Vyprávěl o svém objevu
holušikům, otci Pirátovi a ostatním lachta- nům,
ale oni se mu vysmáli. Nějaký stejně starý
lachtánek mu namítl: „To se ti řekne, Kotiku, ale
přijdeš si bůhvíodkud, a my abychom se sebrali a
šli za tebou. Nezapomeň, že na rozdíl od tebe my
jsme si vybo- jovali líhně a ty ses zatím
potloukal po moři.“ Lachtani se dali do smí- chu a
lachtánek zakroutil samolibě hlavou. Zrovna se ten
rok oženil a moc si o sobě myslel. „Já zatím o
líheň nebojuji,“ řekl Kotik. „Chci vám jen ukázat
místo, kde se vám nemůže nic stát. Nač se pořád
rvát?“ „Inu, jestli si netroufáš do rvačky, je to
tvoje věc,“ ušklíbal se lachtánek. „A co když
vyhraju, půjdeš se mnou?“ Kotikovi to v očích
zeleně za- blýsklo, mrzelo ho, že se musí rvát.
„Dobrá,“ odsekl lachtánek. „Když vyhraješ, půjdu s
tebou.“ Než se stačil rozmyslit, Kotik vymrštil
hlavu a zuby mu zaťal do tučné šíje, vzepřel se,
smýkl protivníka na pláž, zalomcoval jím a mrštil
o zem. 78 Potom se rozkřikl na lachtany:
„Posledních pět let jsem myslel jen na vás. Našel
jsem vám ostrov, kde budete v bezpečí. Jenže vy
uvěříte, až vám z těch pitomých šíjí hlavu srazím.
Však já vás zpražím. Braňte se!“ Kotik se vrhl na
líhně, že to Limeršin – a ten je za rok svědkem
dese- titisíce lachtaních rvaček – že to ani
Limeršin jakživ neviděl. Vybral si největšího
piráta, vrhl se na něho, popadl ho za chřtán,
škrtil ho a tak dlouho jím tloukl a mlátil, až
prosil o milost. Potom ho odhodil a vzal si na
mušku dalšího. Kotik totiž na rozdíl od dospělých
lachtanů nedodr- žoval čtyřměsíční půst, plaváním
v širém moři se pěkně otužil, a hlavně se až
doposud nikdy nerval. Kudrnatá hříva se mu ježila
vztekem, z očí mu šlehal blesk, mohutné špičáky se
mu blýskaly, byla to nádherná podívaná. Jeho otec,
starý Pirát, pozoroval jeho řádění: prošedivělými
lachtany smýká Kotik jako platýsy a holušiky
rozhání na všechny stra- ny. A tu zařval ryčně
starý Pirát: „Aťsi je hlupák, ale přitom je
nejlepší rváč z celé pláže! Do táty se, synu,
nepouštěj! Ten drží s tebou!“ Místo odpovědi Kotik
jen zařval. Starý Pirát zježil vousy, zafuněl ja-
ko lokomotiva a přivalil se k němu. Matka a
Kotikova nevěsta se jen pokorně krčily a planuly
obdivem. Byla to velkolepá rvačka, rvali se tak
dlouho, až si žádný lachtan netroufal zdvihnout
hlavu. Potom si bok po boku pyšně vykračovali po
pláži a štěkali. Tu noc probleskovala a šlehala z
mlhy polární záře. Kotik se vyšpl- hal na holou
skálu a pod sebou uviděl rozkotlané líhně a
potlučené, zkrvavené lachtany. „Teď jsem vás
zpražil.“ „Namoutě!“ řekl starý Pirát a všecek
pohmožděný se pracně narov- nal. „Ani plískavice
by je hůř nezřídila. Jsem na tebe, synu, pyšný. Ba
co víc, sám s tebou odejdu na ten ostrov – jestli
opravdu takový ostrov je.“ „Poslyšte, vy bachratí
mořští vepři. Kdo půjde se mnou do tunelu Mořských
koní? Odpovězte, nebo vás ještě jednou zpražím,“
zařval Kotik. Jako když se příliv čeří, tak to
zašumělo po celé pláži: „Půjdeme,“ hlesly malátně
tisíceré hlavy. „Půjdeme za bílým lachtanem
Kotikem.“ Kotik skrčil hlavu mezi plece a pyšně
přimhouřil oči. Nebyl už bílý, byl rudý od hlavy
až k patám. Ale kouknout na ránu nebo si na ni
sáh- nout, to by se byl styděl. 79 Za týden pak
celý voj (čítající skoro deset tisíc holušiků a
starých lachtanů) v čele s Kotikem vyrazil na
sever k tunelu Mořských koní. Ti, co zůstali na
Novastošně, jim nadávali do pitomců. Zjara se pak
všichni sešli na rybolovu v Tichém oceáně. O
nových plážích za tunelem Moř- ských koní
vyprávěli Kotikovi lachtani hotové divy, a tak
odešli z Nova- stošny další lachtani. Toť se ví,
že neodešli najednou, moc chytří totiž lachtani
nejsou, dlouho se rozmýšlejí. Ale přece jen rok co
rok odcházeli lachtani z No- vastošny a Lukanonu a
jiných líhní na pokojnou, odevšad chráněnou pláž.
V tom moři, kam se nikdy lidé nedostanou, Kotik
celé léto prosedí a obklopen skotačícími holušiky
rok od roku mohutní, tloustne a sílí. 80 Lukanon
Teskná lachtaní hymna Své druhy potkal jsem já,
zestárlý, teď, zrána, kde skála vlnobitím je
všecka rozervána, kde prudký příboj urputně na
břeh doráží – dva miliony hlasů tam řvaly na
pláži. O solných lagunách tato píseň zpívá, o
houfech na dýnách zní tato píseň tklivá, o
půlnočních tancích zpívám svou píseň lachtaní.
kdopak tě, Lukanone, před lovci zachrání! Své
druhy potkal jsem (ach, vzpomínka už bledne),
hemžily se jich všude houfy nepřehledné, náš
pozdrav rozléhal se a vracel ozvěnou, jak na břeh
se brodili za námi vodou zpěněnou. Ach, Lukanone,
kde zimní pšenka do klasu žene, kde lišejníky jsou
mlhou celičké orosené, kde na hladkých hřištích
lachtanům život začíná, ach, Lukanone, jsi naše
předrahá otčina. Své druhy jsem potkal zbité, ach,
pramálo jich zbylo. Střílet a kyji nás utloukat,
toť lidské dílo, a jako ovce nás do solnic honit
surově. My zpívat budeme dále o svém ostrově. Leť
na jih, guveruško, leť na jih bez prodlení,
vladařům hlubin pověz o našem utrpení. Za chvíli
ustane tu všechen šum a shon a navždycky osiří náš
rodný Lukanon. 81 Rikki-tikki-tavi Do dutiny
skryté v kvítí na hada on takto volá: „Zvu tě k
tanci smrti, hola. Zvu tě, hade, na zápas. (Dej si
pozor, Nágu.) Zemřít musí jeden z nás.“ (Jen si
posluž, Nágu.) Rány prší, had se svíjí. (Uteč,
skryj se, Nágu.) Hadí zub se cíle míjí. (Běda
tobě, Nágu!) A teď vám povím, jaký boj svedl
Rikki-tikki-tavi sám a sám v koupelně velkého
bungalovu v segaulíské stanici. Snovač Darzí mu
sice pomáhal a krysa Čhačhúndra, co se nikdy
neodváží doprostřed a pořád se drží při zdi, mu
radila, ale boj svedl Rikki-tikki-tavi sám.
Rikki-tikki-tavi byl mungo, srst a ocásek měl
spíše jako kočka, ale hlavu a chování docela jako
lasička. Oči a špičku neposedného čumáč- ku měl
růžové, dovedl se poškrábat, kde se mu zachtělo,
kterou chtěl pracičkou, přední nebo zadní, uměl
naježit ocásek, až byl jako kartá- ček na láhve, a
jak smejčil ve vysoké trávě, vydával válečný
pokřik: „Rikk-tikki-tikki-čk!“ Jednou ho vyplavil
letní příval z doupěte, kde dosud žil s otcem a
matkou, a ať kopal a kvičel sebevíc, nic naplat,
proud ho unášel sil- ničním příkopem. Chytil se
plujícího chumáče trávy a držel se ho, až ztratil
vědomí. Když zas přišel k sobě, ležel celý
urousaný na zahradní 82 pěšince a slunce do něho
pražilo. Nějaký chlapeček se ozval: „Hele, mrtvý
mungo. Pochováme ho.“ „Ba ne,“ řekla maminka,
„vezmeme ho domů a osušíme ho. Třeba ani není
opravdu mrtvý.“ Vzali ho domů a nějaký dlouhán ho
uchopil dvěma prsty a řekl, že mungo není mrtvý,
jenom napolo zadušený. Zabalili ho tedy do vaty,
zahřáli ho, a on otevřel očka a kýchl. „Jenom ho
nepoplašte,“ řekl dlouhán (byl to Angličan, právě
se do bungalovu nastěhoval), „uvidíme, co bude
dělat.“ Ale poplašit munga, to není tak lehké,
protože mungo je vtělená zvědavost. Všichni
mungové se řídí heslem: „Běž se podívat!“ a
Rikki-tik- ki-tavi byl pravý mungo. Prohlédl si
vatu a usoudil, že se nejí, pak oběhl stůl,
posadil se a uhladil si kožíšek, podrbal se a
skočil chlapečkovi na rameno. „Neboj se, Teddy,“
chlácholil chlapečka tatínek. „Takhle on se se-
znamuje.“ „Au! Když on mě šimrá pod bradou,“
bránil se Teddy. Rikki-tikki nakukoval chlapci za
krk pod košili, očenichal mu ucho a pak slezl na
zem, usadil se a třel si čumáček. „Panebože,“
zvolala Teddyho maminka, „tohle že je divoké
zvíře! Je krotký asi proto, že jsme na něho
hodní.“ „Takhle se chovají všichni mungové,“
vysvětloval otec. „Když ho ne- bude Teddy tahat za
ocásek a strkat do klece, bude se celý den volně
prohánět. Ale teď mu dejme něco jíst.“ Dali mu
tedy kousek syrového masa. Rikki-tikki si moc
pochutnal, a když se najedl, sedl si na verandě na
sluníčko a načechrával si koží- šek, aby mu
proschl. Hned mu bylo líp. „Tady v domě se toho dá
objevit tolik,“ povídal si mungo, „že celá má
rodina toho tolik neobjevila, co živa byla.
Rozhodně tady zůstanu a všech- no proslídím.“ Celý
den se potom potuloval po domě. Div se neutopil ve
vaně, do inkoustu na psacím stole strčil čumák a
pak si ho zas spálil o špičku doutníku, když se
vyšplhal dlouhánovi na klín, aby viděl, jak se
píše. 83 Kvečeru vběhl k Teddymu do dětského
pokoje a díval se, jak se rozsvě- cí petrolejové
lampy, a když pak ulehl Teddy do postele, vylezl
si tam Rikki-tikki za ním. Ale byl to neklidný
druh, celou noc vstával a naslou- chal každému
šramotu, aby mu nic neušlo. Nakonec se přišli
Teddyho rodiče podívat na chlapce a Rikki-tikki na
polštáři byl vzhůru. „To se mi nelíbí,“ řekla
Teddyho maminka, „může dítě pokousat.“ – „Nic
takového neudělá,“ řekl otec. „S tímhle zvířátkem
je Teddy bezpečnější, než kdy- by ho hlídal
lovecký pes. Kdyby se do dětského pokoje vplížil
had –“ Ale o něčem tak hrozném nechtěla Teddyho
maminka ani slyšet. Časně ráno přišel Rikki-tikki
k snídani na verandu, usazen Teddymu na rameni.
Dostal banán a kousek vařeného vajíčka; střídavě
seděl všem na klíně, protože každý dobře vychovaný
mungo pevně věří, že z něho jednou bude mungo
domácí a bude se prohánět po pokojích. Proto taky
matka (žila kdysi u generála v Segaulí)
Rikki-tikkiho dů- kladně poučila, jak se má
chovat, až se jednou setká s bílými lidmi.
Rikki-tikki pak odběhl porozhlédnout se po
zahradě. Byla to velká, jen zpola pěstěná zahrada
a v ní ohromné keře růží Maršál Niel, vysoké jako
besídky, citroníky a oranžovníky, bambusová
křoviska a houšť vysoké trávy. Rikki-tikki se
olízl. „Tady se to bude lovit!“ a při tom po-
myšlení hned zas byl z ocásku kartáček na láhve.
Rikki smejčil sem tam po zahradě, tu a tam
začenichal, až najednou uslyšel v trní ustarané
hlasy. Byl to snovač Darzí a jeho žena. Udělali si
krásné hnízdečko ze dvou listů; sešili je k sobě
dlouhými vlákny a vystlali chomáčky bavlny a
chmýří. Seděli na okraji a naříkali a hnízdo se s
nimi pohupovalo. „Co se stalo?“ zeptal se
Rikki-tikki. „Jsme velmi zarmouceni,“ řekl Darzí.
„Včera nám vypadlo jedno mládě z hnízda a Nág je
sežral.“ „No, to je opravdu moc smutné,“ řekl
Rikki-tikki, „ale neznám to ta- dy. Kdo je Nág?“
Darzí se ženou se jen přikrčili v hnízdečku a
neodpověděli; z husté trávy u samého kořene to
zhluboka zasyčelo – tak studeně, děsivě, až
Rikki-tikki celé dvě stopy uskočil. A pak se z
trávy kousek po kousku 84 soukala hlava a
rozprostřená kápě černého brejlovce Nága, od
jazýčku po ocas pět stop dlouhého. Když se vztyčil
z jedné třetiny do výše, zů- stal tak a kolébal se
sem a tam, zrovna jako odkvetlá pampeliška ve
větru, a upíral na Rikki-tikkiho zlý hadí pohled,
jehož výraz se nikdy nemění, ať už si had myslí,
co chce. „Kdože je Nág?“ spustil. „To jsem já.
Velký dobrý Bráhma dal naše- mu rodu tento znak za
to, že nad ním první brejlovec rozestřel svou kápi
a chránil ho před sluncem, když spal. Pohleď a
třes se!“ Roztáhl svou kápi co nejvíc a
Rikki-tikki na ní spatřil kresbu brejlí, podobnou
petlici, na kterou se zapíná háček. Na okamžik se
mungo zalekl, ale žádný mungo se nevydrží bát
dlouho, a třebaže se s živým brejlovcem
Rikki-tikki ještě nesetkal, doma už ho matka
krmila mrt- vými a dobře věděl, že všichni dospělí
mungové celý život s hady bojují a pak je
pojídají. Nág to věděl také a v hloubi svého
chladného srdce měl strach. „Znak sem, znak tam,
copak se sluší sežrat mládě vypadlé z hnízda?“
spustil na něho Rikki-tikki a ocásek se mu
naježil. Nág se zamyslil a přitom bedlivě
pozoroval každý sebemenší pohyb v trávě za
Rikki-tikkim. Věděl, že mungova přítomnost v
zahradě zna- mená dříve či později smrt pro něho a
jeho rodinu, ale teď chtěl ukolé- bat
Rikki-tikkiho ostražitost. Svěsil hlavu trochu na
stranu. „Můžeme se snad domluvit,“ řekl Nág. „Ty
přece jíš vejce. Proč bych já neměl jíst ptáky?“
„Za tebou! Pozor, za tebou!“ zahvízdal Darzí.
Rikki-tikki hned věděl co a jak a ani se neohlédl,
aby neztrácel čas. Vyskočil, jak nejvýš dokázal, a
těsně pod ním zasvištěla hlava Náginy, zlé Nágovy
ženy. Za jeho řeči se připlazila až k
Rikki-tikkimu a chtěla ho zabít. Slyšel, jak
vztekle zasyčela, když se minula cíle. Dopadl jí
pří- mo na záda a být zkušený mungo, byl by věděl,
že teď je pravý okamžik překousnout jí páteř, ale
Rikki se bál, že se mu pomstí strašným šleh-
nutím. Sice se zakousl, ale zas brzy pustil a
uskočil od rozdrásané Nági- ny, vztekle mrskající
ocasem. 85 „Darzí, ty uličníku!“ syčel Nág a
mrskal tělem vzhůru k hnízdu, jak nejvýš mohl.
Jenže Darzí si hnízdo postavil tak, aby na ně hadi
nedosáh- li, a tak se jen houpalo sem tam.
Rikki-tikki cítil, jak mu oči rudnou a žhnou
(mungům rudnou oči, když se rozzlobí), usedl na
ocásek, zadní nožky složil jako klokánek,
rozhlížel se a vztekle si něco brblal. Ale Nág s
Náginou už zmizeli v trá- vě. Když se had
nestrefí, nedá na sobě nic znát a neprozradí, co
má za lubem. Rikki-tikki raději za nimi neběžel,
nebyl si jist, zda na dva hady stačí. Odcupital na
štěrkovou cestičku před domem, tam se posadil a
přemýšlel. Však to také byla vážná věc. Ve starých
přírodopisech byste se dočetli, že když je mungo
při zá- pase s hadem uštknut, běží si sníst jistou
bylinku a ta ho zachrání. To není pravda. Vyhrává
rychlý postřeh a rychlý pohyb – had udeří, mun- go
uskočí – přitom se pohyb hadí hlavy při útoku nedá
zrakem po- střehnout, a tak je to mnohem
nádhernější než nějaká zázračná bylin- ka. Že je
ještě mladý, to Rikki-tikki věděl, a tím ho víc
těšilo, jak unikl útoku zezadu. Posílilo to jeho
sebevědomí, a když přiběhl po cestičce Teddy,
Rikki-tikki se nebránil pohlazení. Ale jak se
Teddy k němu shýbal, něco sebou v prachu nepatrně
cuklo a ozval se slaboučký hlásek: „Pozor! Jsem
smrt!“ Byl to Karait, šedohnědý hádek, který se
rád popelí v prachu. Má stejně nebezpečné uštknutí
jako brejlovec. Ale že je tak maličký, nikdo s ním
nepočítá, a tím víc lidem škodí. Rikki-tikkimu zas
zrudla očka a kolébavým, houpavým pohybem,
zděděným po rodičích, se přitočil ke Karaitovi.
Vypadá směšně ta chůze, ale je tak dokonale
vyvážená, že mungo může kdykoliv vyrazit v
libovolném úhlu; a to je velká výhoda, když má co
dělat s hady. Rik- ki-tikki měl vědět, že boj s
Karaitem je mnohem nebezpečnější než boj s Nágem.
Karait je maličký a dovede sebou rychle mrsknout:
když se mu Rikki-tikki nezakousne do týlu, Karait
se vymrští a uštkne ho do oka nebo do tlamičky.
Jenže Rikki-tikki to nevěděl. Oči mu zrudly, kolé-
bal se sem tam a hledal nějakou pevnou oporu.
Karait se vymrštil. Rikki uskočil a chtěl se na
hada vrhnout, ale ta zlá šedohnědá hlavička se mu
86 kmitla u ramene; musil tedy hada přeskočit, ale
jeho hlavička mu byla pořád v patách. Teddy
zavolal do domu: „Pojďte se podívat! Náš mungo
zabíjí hada.“ A Rikki-tikki zaslechl, jak Teddyho
maminka vykřikla. Otec vyběhl ven s klackem, ale v
okamžiku, kdy k nim dobíhal, Karait udělal výpad
příliš daleko. Rikki-tikki se vymrštil, skočil
hadu na hřbet, hlavu pohroužil mezi přední nožky,
zakousl se hadu do těla, až kam nejvýše dosáhl, a
pak se skulil. Kousnutím Karaita zneškodnil, a už
se chystal pustit se do něho od ocásku, jak to
dělávali doma při obědě, ale vtom si připo- mněl,
že po vydatném jídle mungo zleniví. Má-li si
udržet sílu a hbitost, musí zůstat štíhlý. Odběhl
tedy pod ricinový keř a vykoupal se tam v prachu.
Teddyho otec zatím tloukl klackem do mrtvého
Karaita. K čemu to? pomyslil si Rikki-tikki, vždyť
už jsem ho vyřídil. Teddyho maminka pak sebrala
munga z prachu a s pláčem ho tiskla k sobě, že
zachránil Teddymu ži- vot, a Teddyho otec
prohlásil, že mungo je jejich prozřetelnost. Teddy
tu stál a hleděl na ně velkýma ustrašenýma očima.
Rikki-tikki ovšem nechápal, nač tolik cavyků, ale
bavilo ho to. Vlastně měla maminka Teddymu
vyhubovat, že si hrál v prachu. Rikki se výborně
bavil. Večer u večeře se směl procházet po stole
mezi vinnými sklenkami a sníst trojnásobnou dávku
dobrot, ale nezapomínal na Nága a Náginu. Nechat
se hladit a hýčkat od Teddyho maminky a hovět si
na Teddyho rameni se Rikkimu sice líbilo, ale oči
mu chvílemi zrudly a pak vydával válečný pokřik:
„Rikk-tikk-tikki-tikki-čk!“ Teddy si ho odnesl do
postele a nedal jinak, než že mu mungo musí spát
pod bradou. Rikki-tikki byl dobře vychovaný a
nekousal ani ne- škrábal, ale sotva Teddy usnul,
vydal se na obchůzku po domě. Ve tmě narazil na
Čhačhúndru, krysu plížící se kolem stěn.
Čhačhúndra je vtě- lené zoufalství. Celé noci
fňuká a piští, ráda by se pustila doprostřed
místnosti, ale netroufá si. „Nezabíjej mě,“
plačtivě žadonila Čhačhúndra. „Rikki-tikki,
nezabíjej mě.“ „Myslíš, že zabíječ hadů bude
zabíjet krysy?“ odbyl ji pohrdavě Rikki. 87 „Kdo
zabíjí hady, toho hadi zabijí,“ řekla Čhačhúndra
ještě zoufaleji. „Kdo mi zaručí, že si mě jednou v
temné noci nesplete Nág s tebou?“ „Žádný strach,“
řekl Rikki-tikki, „Nág je na zahradě a tam ty
přece nechodíš.“ „Sestřenice Čháa mi povídala,“
spustila Čhačhúndra a náhle umlkla. „Co povídala?“
„Pst! Nág je všude, Rikki-tikki. Měl sis promluvit
s Čháou na zahradě.“ „Nemluvil jsem s ní – tak mi
to musíš říct ty. Dělej, Čhačhúndro, ne- bo tě
kousnu!“ Čhačhúndra se dala do usedavého pláče, až
se jí slzy jako hráchy ku- tálely z fousků. „Jsem
ubožačka,“ vzlykala. „Nikdy se neodvážím dopro-
střed místnosti. Pst! Nic neřeknu. Copak neslyšíš,
Rikki-tikki?“ Rikki-tikki poslouchal. V domě bylo
hrobové ticho, ale připadalo mu, že zaslechl
slaboulinké škrab škrab – tak slaboulinké, jako
když se vosa prochází po okenní tabuli – suché
škrábání hadích šupin o cihlovou zeď. „To je Nág
nebo Nágina,“ řekl si v duchu, „leze do kanálku v
koupel- ně. Máš pravdu, Čhačhúndro, měl jsem si
promluvit s Čháou.“ Odplížil se do Teddyho
koupelny, ale tam nic nebylo, tak šel do kou-
pelny Teddyho maminky. Z hladce omítnuté zdi byla
dole vytažena jedna cihla pro kanálek, kterým
odtékala voda z vany, a jak se plížil podél
podezdívky, pod vanou zaslechl Nága a Náginu, jak
si venku při měsíčku šeptají. „Až budou lidi
pryč,“ říkala Nágina svému muži, „pak bude muset
odejít i on a zahrada bude zase jen naše. Vlez
tiše do domu a pamatuj si, že nejdřív musíš
uštknout dlouhána, co zabil Karaita. Pak sem přijď
a spolu chytneme Rikki-tikkiho.“ „Víš jistě, že
nám to pomůže, když ty lidi zabijeme?“ ptal se
Nág. „Jistě. Copak jsme měli v zahradě nějaké
mungy, dokud v bungalovu nebyli lidé? Dokud bude
bungalov prázdný, budeme kralovat v zahradě my; a
nezapomeň, že až se nám z vajíček v melounovém
záhonu vylíh- nou mláďata (a může to být zítra),
budou potřebovat prostor a klid.“ „Na to jsem
nepomyslil,“ řekl Nág. „Už jdu, ale potom snad už
Rikki-tik- kiho chytat nemusíme. Zabiju dlouhána a
jeho ženu, a když to půjde, 88 i jejich dítě, a
potom se klidně odplazím. Bungalov pak bude
prázdný a Rikki-tikki už půjde sám.“ Rikki-tikki
celý hořel vztekem a nenávistí, a vtom se vynořila
z ka- nálku Nágova hlava a hned za ní jeho studené
pětistopé tělo. Když viděl tu délku obrovského
brejlovce, Rikki-tikki při všem vzteku dostal
hrozný strach. Nág se svinul, vztyčil hlavu a
rozhlížel se v tmavé kou- pelně. Rikki viděl, jak
se mu oči blýskají. „Co teď: když ho zabiju hned
zde, neujde to Nágině, a když ho na- padnu na
prostředku, bude ve výhodě on. Co mám dělat?“
uvažoval Rikki-tikki-tavi. Nág se kolébal sem tam
a pak Rikki-tikki zaslechl, jak pije z nej-
většího džbánu, kterým se nalévala voda do vany.
„Je dobrá,“ pochvalo- val si had. „Dlouhán držel
klacek, když zabil Karaita. Možná že ho ještě má,
ale až se půjde ráno koupat, jistě klacek mít
nebude. Počkám na něj, až přijde sem. Nágino –
slyšíš mě? – počkám tady v chládku do rána.“
Zvenku se neozvala odpověď a Rikki-tikki si
domyslil, že Nágina odešla. Nág se pomalu
svinoval, závit po závitu, kolem vypouklého dna
džbánu a Rikki-tikki byl tiše, ani nedýchal. Po
hodině se začal hýbat, sval za svalem, a šoural se
ke džbánu. Nág spal a Rikki-tikki si prohlížel
jeho velký hřbet a odhadoval, kde by se nejlépe
zakousl. „Když mu ne- zlomím páteř při prvním
skoku,“ řekl si Rikki, „bude ještě zápasit; a když
bude zápasit – běda ti, Rikki!“ Prohlížel si
tlustý krk pod kápí – na to nestačí; a kousnout
Nága za ocasem, jen ho rozzuří. „Tak tedy do
hlavy,“ rozhodl se nakonec, „do hlavy hned nad
kápí, a až se zahryznu, už nesmím povolit.“ A
skočil. Hadí hlava ležela trochu stranou pod
břichem velkého džbánu. Rikki rychle skousl, opřel
se hřbetem o hliněnou výduť a tiskl hlavu k zemi.
Získal tím vteřinový náskok a jaksepatří ho
využil. Potom s ním had cloumal jako pes s krysou
– sem tam po podlaze, nahoru, dolů a dokola ve
velkých kruzích, ale Rikki měl oči stále rudé a
ne- povolil, když hadí tělo prudce svištělo po
podlaze, převrhlo plecháček, misku na mýdlo a
kartáč a tlouklo o zinkovou vanu. Tiskl přitom
zuby 89 k sobě pořád pevněji a pevněji,
nepochyboval už, že ho had k smrti usmýká, a pro
čest svého rodu chtěl, aby ho našli se zuby
stisknutými. Všecko se s ním točilo, všecko ho
bolelo, byl celý polámaný, když vtom něco prásklo
jako hrom těsně nad ním. Horký vítr ho zbavil
smys- lů a rudý oheň mu sežehl kožíšek. Dlouhán se
hlomozem probudil a vy- pálil z obou hlavní své
brokovnice Nágovi pod kápi. Rikki-tikki s očima
zavřenýma stále ještě tiskl zuby. Byl přesvědčen,
že je mrtev, ale hadí hlava se nehýbala a dlouhán
munga zdvihl a řekl: „Zase náš mungo, Alice. Teď
zachránil život nám, chlapík.“ Přistoupila k nim
Teddyho maminka, ve tváři celá bílá, a dívala se,
co zbylo z Nága. A Rikki-tikki se odšoural do
Teddyho ložnice, a než usnul, dlouho se opatrně
ohmatával, jestli opravdu není rozbit na čtyřicet
kusů, jak se mu zdálo. A pak přišlo ráno a Rikki
byl celý strnulý, ale spokojený s tím, co vy-
konal. „Teď ještě musím skoncovat s Náginou a ta
bude horší než pět Nágů a kdovíkdy se vlastně
vyklubou ta její mláďata. Propána, honem za
Darzím!“ Rikki-tikki ani nepočkal na snídani a
uháněl k hloží. Darzí tam vy- zpěvoval z plných
plic vítěznou píseň. Novinku o Nágově smrti už
znali po celé zahradě, protože sluha při úklidu
vyhodil hadí tělo na smetiště. „Ty hlupáku
opeřený!“ zlobil se Rikki-tikki. „Copak teď je čas
na zpí- vání?“ „Nág je mrtev – mrtev – mrtev!“
vyzpěvoval Darzí. „Statečný Rikki-tikki mu stiskl
hlavu a nepustil. Dlouhán přinesl bouchačku a Nág
byl na dva kusy! Už mi nikdy nebude žrát mláďata.“
„To je sice pravda, ale kde je Nágina?“ zeptal se
Rikki-tikki a opatrně se rozhlížel. „Nágina přišla
ke kanálku z koupelny a volala Nága,“ zpíval dál
Dar- zí, „a Nág vyšel ven na holi – sluha ho
sebral na špičku hole a hodil ho na smetiště.
Opěvujeme velkého rudookého Rikki-tikki-taviho!“ A
Darzí nafoukl hrdélko a zpíval. „Jen kdybych
dosáhl na hnízdo, všecka mláďata bych ti vyházel,“
zlobil se Rikki-tikki. „Nikdy neuděláš v pravou
chvíli, co se patří. Ty jsi 90 ve svém hnízdečku v
bezpečí, ale já tady dole musím bojovat. Přestaň
na chvilku zpívat, Darzí.“ „Velikému, nádhernému
Rikki-tikkimu k vůli přestanu zpívat,“ řekl Darzí.
„Co si přeješ, ty, který jsi zabil strašlivého
Nága?“ „Ptám se tě potřetí, kde je Nágina?“ „Na
smetišti vedle stáje, oplakává tam Nága. Velký je
Rikki-tikki s bělostnými zuby.“ „Dej pokoj s
bělostnými zuby. Nevíš náhodou, kde má svá vejce?“
„V záhoně melounů, až u samé zdi, slunce se tam
opírá skoro celý den. Je to už kolik týdnů, co je
tam ukryla.“ „A to tě nenapadlo říct mi o tom?
Říkáš až u samé zdi?“ „Rikki-tikki, přec jí ta
vejce nesníš?“ „To zrovna ne. Darzí, jestli máš
špetku rozumu, leť honem ke stáji, dělej, že máš
zlámané křídlo, ať tě Nágina pronásleduje až sem k
hloží. Musím se dostat k záhonu melounů a tam by
mě zpozorovala.“ Darzí měl jen ptačí mozeček a
myslet dovedl vždycky jen na jedno. Věděl, že
Náginina mláďata, právě jako jeho, se líhnou z
vajec, a tak jeho první myšlenka byla, že se
nesmějí zabíjet. Ale Darzího žena byla rozumné
stvoření a věděla, že z brejlovčích vajec budou
mladí brejlov- ci, hned tedy vylétla z hnízda a
Darzího nechala, ať zahřívá mladé a zpí- vá si dál
o Nágově smrti. V něčem byl Darzí jako všichni
mužští. U smetiště zatřepala křídly Nágině přímo
nad hlavou a naříkala: „Ach, mám zlámané křídlo!
Chlapec z domu po mně hodil kamenem a zlomil mi
je.“ A ještě zoufaleji třepetala křídly. Nágina
vztyčila hlavu a zasyčela: „Nebýt tvého varování,
byla bych zabila Rikki-tikkiho. To sis vybrala
špatné místo pro své kulhání.“ A pla- zila se
prachem k ženě Darzího. „Přerazil mi je chlapec
kamenem!“ vykřikovala Darzího žena. „No dobrá!
Může ti být útěchou, že až bude po tobě, vypořádám
se i s chlapcem. Je ráno a můj muž tu leží na
smetišti, ale než bude večer, chlapec v domě bude
ležet bez hnutí. Proč vlastně prcháš? Stejně tě
chytím. Hlupáčku, podívej se mi do očí!“ 91 Ale
Darzího žena nebyla tak hloupá, aby to udělala.
Když se totiž pták podívá hadu do očí, je tak
zděšen, že se nehne z místa. Darzího žena
třepetala křídly dál, ustrašeně pípala a ze země
se nevznesla a Ná- gina se plazila za ní stále
rychleji. Rikki-tikki slyšel, jak se vzdalují po
pěšině od stáje, a uháněl k zá- honu melounů až k
samé zdi. Tam v teplé slámě podestlané pod me-
louny bylo důmyslně ukryto pětadvacet vajec,
velkých asi jako vejce liliputek, ale místo ve
skořápkách byla v bělavé kůži. „Přišel jsem přesně
na den,“ pomyslil si Rikki. Ve vejcích už bylo vi-
dět mladé brejlovce, stočené do klubíčka. Věděl,
že jakmile se vylíhnou, může každý z nich zabít
člověka nebo munga. Co nejrychleji ukusoval vejcím
špičky a důkladně drtil mladé brejlovce; občas
prohraboval slámu, aby mu žádné neušlo. Už zbývala
jen pouhá tři vejce a Rikki se usmíval pod vousy,
když tu spustila Darzího žena křik: „Rikki-tikki,
odvedla jsem Náginu k domu a ona vlezla na verandu
a – běž tam honem – chce někoho zabít!“ Ještě dvě
vejce Rikki-tikki rozmáčkl, s třetím v tlamě
vycouval po záhoně a uháněl na verandu, sotva se
země dotýkal. Teddy, maminka a tatínek tam právě
seděli u snídaně, ale Rikki-tikki viděl, že se
jídla ani nedotkli. Seděli jako vytesaní z kamene
a v tváři byli bílí. Nágina byla svinuta na rohoži
vedle Teddyho židle, na dosah od Teddyho bosé no-
hy, a kolébala se sem tam a zpívala vítěznou
píseň. „Synu dlouhána, který zabil Nága,“ syčela,
„ani se nehýbej. Ještě ne- jsem hotova. Počkejte
chvilku. Nikdo z vás tří ať se nepohne. Když se
pohnete, uštknu, a když se nepohnete, taky uštknu.
Jste hlupáci, že jste zabili Nága!“ Teddy upíral
pohled na otce a otec jenom šeptal: „Seď tiše,
Teddy. Ani se nehýbej. Teddy, buď tiše.“ Vtom se
přihnal Rikki-tikki a vykřikl: „Otoč se, Nágino!
Otoč se a bojuj!“ „Všecko má svůj čas,“ řekla
Nágina a neodvracela pohled. „S tebou se vypořádám
za chvíli. Teď se podívej na své přátele,
Rikki-tikki. Jsou bílí 92 a tiší, mají strach.
Netroufají si pohnout se, a jestli uděláš ještě
krok, udeřím.“ „Běž se podívat na svá vejce v
záhoně melounů vzadu u zdi. Jen se běž podívat,
Nágino.“ Obrovský had se pootočil a uviděl na
verandě vejce. „Á! Dej ho sem!“ zasykl.
Rikki-tikki vzal vejce do dvou tlapiček a oči měl
krvavě rudé. „Co mi dáš za hadí vejce? Za mladého
brejlovce? Za krále brejlovců? Za po- sledního –
za posledního z celé líhně? Všecky ostatní už
žerou mravenci tam v záhoně melounů.“ Teď teprve
se Nágina otočila celá a pro to jediné vajíčko na
všecko ostatní zapomněla. A Rikki-tikki zahlédl,
jak otec prudce vymrštil vel- kou ruku, popadl
Teddyho za rameno a přes stolek s šálky ho přitáhl
do bezpečné vzdálenosti od Náginy. „Zaskočena!
Zaskočena! Zaskočena! Rikk-tik-tčk!“ posmíval se
Rik- ki-tikki. „Chlapec je v bezpečí a to já – já
– já chytil Nága za kápi včera večer v koupelně.“
A začal skákat na všech čtyřech, s hlavou u země.
„Cloumal mnou sem a tam, ale střást mě nemohl. Byl
mrtvý, ještě než ho dlouhán přestřelil vejpůl. To
já jsem udělal. Rikki-tikki-čk-čk! Tak pojď,
Nágino. Pojď a bojuj se mnou. Dlouho vdovou
nebudeš.“ Nágina viděla, že propásla příležitost
zabít Teddyho a vajíčko že má v tlapkách
Rikki-tikki. „Dej sem vejce, Rikki-tikki. Dej sem
mé poslední vejce a odejdu a nikdy se nevrátím,“
žadonila a sklonila kápi. „Ano, odejdeš a nikdy se
nevrátíš, protože půjdeš za Nágem na sme- tiště.
Bojuj, vdovo! Dlouhán si šel pro pušku! Bojuj!“
Rikki-tikki skákal kolem Náginy, ale tak daleko,
aby ho nemohla za- sáhnout, a oči mu žhnuly jako
uhlíky. Nágina se smrštila a vyrazila na něho.
Rikki-tikki vyskakoval a uskakoval. Nágina útočila
zas a zas a po- každé udeřila hlavou o rohož na
zemi verandy a smrštila se jako hodin- kové péro.
Rikki-tikki tančil v kruhu, aby se dostal za ni,
Nágina se zas točila, aby s ním byla hlavou proti
hlavě, a ocas jí přitom šustil o rohož jako suché
listí poháněné větrem. 93 Rikki zapomněl na vejce.
Leželo dosud na verandě a Nágina se šinu- la blíž
a blíž, až konečně, zatímco Rikki-tikki popadal
dech, chytila je do tlamy, zamířila ke schodům z
verandy a jako šipka se vrhla po pěšině s
Rikki-tikkim v patách. Když jde brejlovci o život,
kmitá se jako bič kolem koňské šíje. Rikki-tikki
věděl, že ji musí chytit, nebo začne celé to
trápení nano- vo. Mířila rovnou do vysoké trávy
pod hložím, a jak tamtudy Rikki-tikki běžel,
slyšel, že Darzí pořád ještě zpívá tu svou hloupou
vítěznou pís- ničku. Ale Darzího žena byla
chytřejší. Slétla z hnízda, a jak tudy Nágina
prchala, tloukla ji křídly do hlavy. Kdyby jí byl
Darzí pomohl, mohli Náginu obrátit; takhle Nágina
jen sklonila kápi a prchala dál. Ale ta vteřina
zdržení stačila, aby ji Rikki-tikki dohonil, a
když se vrhla do krysí díry, kde s Nágem žila,
zakousl se jí bílými zoubky do ocasu a vle- těl
tam s ní – řeknu vám, málokterý mungo, sebestarší
a sebezkuše- nější, si troufne vlézt za brejlovcem
až do jeho díry. V díře bylo tma a Rikki-tikki
neměl tušení, kdy se díra rozšíří a Nágina bude
mít dost místa obrátit se a vrhnout se na něj.
Zuřivě se držel a tlapkami se opíral na tmavém
svahu do horké, vlhké hlíny, jako když brzdí. Pak
se tráva v otvoru do díry přestala kolébat a Darzí
řekl: „S Rik- ki-tikkim je konec! Zazpívejme mu
pohřební píseň! Se statečným Rik- ki-tikkim je
konec! Nágina ho jistě pod zemí zabije.“ A dal se
do zpěvu velmi truchlivé písně, kterou na místě
složil, a právě když dospěl k nejdojemnějšímu
místu, tráva se zas zavlnila a Rikki-tikki celý od
bláta se vyhrabal z díry, jednu nohu za druhou, a
olizoval si fous- ky. Darzí přestal zpívat a
vykřikl. Rikki-tikki si vytřepal trochu prachu z
kožíšku a kýchl. „Už je po všem,“ řekl. „Vdova už
víckrát nevyleze.“ A zaslechli to červení mravenci
žijící mezi stébly trávy a pospíchali se
přesvědčit, zda je to pravda. Rikki-tikki se
svinul do klubíčka a na místě usnul – a spal a
spal do pozdního odpoledne; však také měl za sebou
těžkou práci. „A teď,“ řekl, když se vzbudil,
„půjdu do domu. Ty, Darzí, řekni Kot- láři, ať
rozhlásí po celé zahradě, že Nágina je mrtvá.“ 94
Kotlář je ptáček, který vydává právě takové zvuky,
jako když se tlu- če malým kladívkem do měděného
kotle; dělá to proto, že je v každé indické
zahradě obecním zpravodajem a každému, kdo o to
stojí, poví všecky novinky. Rikki-tikki běžel po
pěšině a slyšel Kotlářovo „bubno- vání“ jako na
malinký gong a pak dál: „Bim-bam-bam! Nág je mrtev
– bum! Nágina je mrtva! Bim-bam-bam!“ Všichni
ptáci v zahradě se dali do zpěvu a žáby do
kuňkání, vždyť Nág a Nágina požírali žáby stejně
jako ptáky. Když došel Rikki k domu, Teddy,
Teddyho maminka (ještě celá ble- dá, protože
omdlela) a Teddyho otec, všichni vyběhli z domu a
div nad ním neplakali. A ten večer snědl Rikki
všechno, co mu dali, až už ne- mohl dál a usnul
Teddymu na rameni. Maminka ho tam našla, když se
šla ještě pozdě večer podívat na Teddyho.
„Zachránil nám a Teddymu život,“ řekla manželovi.
„Představ si, všem nám zachránil život!“
Rikki-tikki sebou trhl a procitl; všichni mungové
mají totiž lehké spaní. „To jste vy?“ řekl. „Co
zas máte? Všichni brejlovci už jsou mrtvi. A i
kdyby nebyli, jsem tady přece já.“ Právem byl
Rikki-tikki na sebe hrdý; ale ne zas příliš hrdý,
a zahradu opatroval, jak se na munga sluší: hop a
skok a hryz a skus, a žádný brej- lovec si už za
plot netroufl. 95 Darzíova óda Já pěvec a snovač
jsem a dvojnásob šťastně žiju: zpívám pro celou
zem a přitom hnízdo si šiju. Nahoru dolů snovám
svůj zpěv – nahoru dolů hnízdo si šiju. Jen zpívej
svým dětem zas a hlavu už nevěš, matko! Mrtev je
na věčný čas brejlovec. Řádil tu krátko. Had,
který v růžích číhal, je mrtev – řádil jen krátko.
Kdo zachránil život nám? Jak jmenuje se, kde žije?
To rudooký Rikki sám, on odvážný, statečný je.
Rikki-tikki-tavi sám, oči má rudé, statečný je.
Vychvalte ho zpěvem svým, že zbavil nás zlého
hada. Slavte ho hlasem slavičím. Můj hlas už též
ódu spřádá. Slyšte mou ódu o hrdinném Rikkim s
rudýma očima. Tu přerušil Darzího Rikki-tikki, a
tak je konec písně neznámý. 96 Túmé, miláček slonů
Nezapomínám, čím jsem byl. Já pout a řetězů jsem
syt. Nezapomínám na svou dávnou sílu a volnost v
lese. Za otep třtiny cukrové už nechci otročit.
Vrátím se k druhům do hor, tam všecko líp se
snese. Já půjdu třeba celou noc až do ranního
svítání tam, kde mě svěží vítr zulíbá a voda
obejme, že zapomenu na své okovy a hrotu bodání –
tam, kde dosud volně žijí druzi a družky dávné mé.
Celých sedmačtyřicet let sloužil Kálá Nág, což
znamená Černý had, in- dické vládě všemi způsoby,
jak jen slon sloužit může. Když ho chytili, bylo
mu dobrých dvacet let, a tak mu teď táhlo na
sedmdesátku – a to je u slona zralý věk. Ještě si
vzpomínal, jak s širokým koženým polštářem na čele
tlačil dělo uvízlé v hlubokém bahně. Bylo to před
afghánskou válkou r. 1842 a tehdy ještě nebyl v
plné síle. Ještě než mu vypadly mléč- né kly, od
matky Rádhy Pjárí – rozmilé Rádhy, chycené zároveň
s ním – slýchal, že bázlivého slona nejspíš něco
zlého potká. Brzy se Kálá Nág přesvědčil, že měla
pravdu; když před ním prvně vybuchl granát, zav-
řískl a uskočil rovnou do hromady naskládaných
pušek a kdejaké měk- ké místečko na těle měl
popíchané od bajonetů. Nebylo mu ještě pěta-
dvacet a už se nebál ničeho, byl z něho
nejoblíbenější a nejhýčkanější slon ve službách
indické vlády. Na pochodu severní Indií nosil
stany, dvanáct set liber těžké stany. Parním
jeřábem ho spustili na loď a mno- ho dní se plavil
přes vodu a potom tahal na hřbetě hmoždíř v
neznámé skalnaté zemi daleko od Indie. V Magdale
viděl císaře Theodora na má- 97 rách. Pak se zas
na parníku vrátil; vojáci říkali, že by měl dostat
habeš- skou válečnou medaili. Za deset let potom
viděl, jak jeho sloní druhy hubí zima, hlad,
padoucnice a úžeh v místě zvaném Alí Masdžid.
Potom ho zas poslali tisíce mil na jih do
dřevařské ohrady v Moulmeinu; tam tahal a skládal
na hromady týkové kmeny. Div tam nezabil jedno
nepo- slušné slůně, které se vyhýbalo práci. Od
tahání dřeva ho poslali s desítkami slonů, zvlášť
k tomu vycviče- ných, pomáhat při chytání divokých
slonů v Gáróských horách. Indická vláda si slony
přísně chrání. Celý jeden vládní úřad se věnuje
jen nahá- nění, chytání a krocení slonů a pak je
rozesílá po celé zemi, jak je kde potřebují na
práci. Kálá Nág měl v plecích dobrých deset stop.
Kly mu usekli na pou- hých pět stop a na konci je
stáhli měděnými pásy, aby se mu nerozštíp- ly, ale
Kálá Nág dokázal s těmi pahýly víc než necvičený
slon s kly ce- lými a nabroušenými. Celé dlouhé
týdny opatrně sháněli slony rozběhlé po horách, až
ko- nečně zahnali takových čtyřicet padesát
divokých potvor do poslední ohrady. Sotva za nimi
zaskřípala padací vrata z kmenů svázaných la- nem,
tu na povel vstoupil Kálá Nág do toho bouřícího,
troubícího pekla (obyčejně v noci při svitu
pochodní, kdy se tak těžko odhaduje vzdále- nost),
vybral si z toho davu největšího a nejdivočejšího
hromotluka a bušil do něho tak dlouho, až zkrotí.
Muži posazení na hřbetě druhých slonů zatím
chytali mladší slony a svazovali je provazy. Kálá
Nág, ten moudrý Černý had, se vyznal v zápolení
všeho druhu, vždyť nejednou musil čelit raněnému
tygru. Svinul měkký chobot vy- soko, aby nepřišel
k úrazu, a když šelma zaútočila, trhl hlavou, jako
když srpem sekne, a v letu ji srazil stranou. Sám
na tenhle způsob při- šel. Pak tygra povalil a tak
dlouho na něm obrovskými koleny klečel, až tygr s
funěním a supěním vypustil duši; zbyl z něho jen
pruhovaný střapatý cár a Kálá Nág ho tahal za
ocas. „Je to tak,“ řekl jeho poháněč Velký Túmé,
syn Černého Túmého, který byl s Kálá Nágem v
Habeši, a vnuk Túmého, miláčka slonů, který byl
při 98 tom, když Kálá Nága chytili. „Černý had se
nebojí ničeho, leda mne. Dává se od nás opatrovat
už po tři generace a dočká se ještě čtvrté.“ „Mě
se taky bojí,“ řekl Malý Túmé a vypjal se do plné
výšky svých čtyř stop; na sobě měl jediný hadřík.
Bylo mu deset a byl nejstarší syn Velkého Túmého.
Podle dávného zvyku nastoupí na otcovo místo u
Kálá Nága, jen co vyroste a unese těžký železný
ankus, bodec k pohá- nění slonů, celý uhlazený od
otce, děda i praděda. Malý Túmé nemluvil jen tak
do větru. Vždyť se ve stínu Kálá Nága narodil,
ještě neuměl cho- dit a už si hrál se špičkou jeho
chobotu, sotva se naučil běhat, vodil ho k vodě
napojit a Kálá Nágovi ani ve snu nenapadlo
neuposlechnout jeho břitkých dětských rozkazů,
zrovna jako ho nenapadlo zabít ho, když mu tenkrát
Velký Túmé vyzdvihl hnědé děťátko až ke klům a vy-
zval ho, aby pozdravil svého budoucího pána.
„Opravdu se mě bojí,“ tvrdil Malý Túmé, dlouhým
krokem zamířil ke Kálá Nágovi, řekl mu ty tlusté
prase a poručil mu zvedat nohy jednu po druhé. „Ty
jsi ale velikánský slon,“ pokyvoval Malý Túmé
střapatou hlavou a mlel dál, jak to slýchal od
otce: „Stát na slony platí, ale oni stejně patří
nám mahautům. Až budeš, Kálá Nágu, starý, přijde
nějaký bohatý rádža a koupí tě od státu, protože
jsi tak velký a dobře vychovaný, a pak už nebudeš
dělat nic, jen chodit v čele královského průvodu
se zlatými náušnicemi v uších, se zlatým
palankinem na hřbetě a s červenou zlatě
protkávanou čabrakou na bocích. Já ti budu sedět
na krku, můj milý Kálá Nágu, stříbrný ankus v
ruce, a před námi poběží muži se zlatými holemi a
budou vyvolávat: ‚Místo pro královského slona!‘ To
bude hez- ké, ale lovit v džungli je ještě lepší.“
„Ach jo!“ povzdechl si Velký Túmé. „Jsi ještě
klouček, ale divoký jak mladý buvol. Lítání po
kopcích, to není dobrá státní služba. Stárnu a di-
voké slony už nemám v lásce. Než tohle kočovné
táboření, to raději zděné stáje, pro každého slona
zvláštní stání s velkým sloupem, ke kte- rému se
pevně přiváže, a rovné široké silnice, po kterých
se sloni pro- vádějí. Jo, taková kasárna v
Kánpuru, to bylo něco! Bazar hned vedle a práce
jen tři hodiny denně.“ 99 Malý Túmé si kánpurské
stáje pamatoval a mlčel. Radši měl život v táboře
a široké rovné silnice nenáviděl. Každý den tahat
píci z vyhra- zených pastvin a pak celé dlouhé
hodiny nemít do čeho píchnout, leda koukat, jak
Kálá Nág přešlapuje mezi kůly. To zas mnohem lepší
bylo šplhání po horských stezkách, kam se jen slon
odváží, pak zas prudký sjezd do údolí, letmý
pohled na slony pa- soucí se na míle daleko, úprk
vyplašených kanců a pávů, aby je Kálá Nág
nezašlápl, teplé lijáky, až se z kopců i z údolí
kouří, překrásná za- mlžená rána, kdy není jisté,
kde se bude na noc tábořit, vytrvalé a ostra- žité
nahánění divokých slonů, a potom poslední večer
šílený shon, plápol a ryk, když se sloni jako
lavina naženou do ohrady, zjistí, že nemohou ven,
vrhnou se proti těžkým kůlům, a hned zas jsou
zahnáni zpátky křikem, plápolem pochodní a salvou
slepých nábojů. I malý chlapec se při tom uplatnil
a Túmé pomáhal za tři. Dostal do ruky pochodeň,
mával s ní a křičel ze všech sil. Ale pravý
požitek pro něho nastal, když zas slony hnali ven
a khéda – to jest ohrada – vypada- la jako o
soudném dni: lidi jen posunkovali, protože jeden
neslyšel druhého. Malý Túmé se vyšplhal až nahoru
na kymácející se sloup ohrady, hnědé, od slunce
vyrudlé vlasy mu poletovaly kolem ramen, v záři
pochodně vypadal jako skřítek. Když se rámus na
chvilku ztišil, přes troubení a praskot, svištění
provazů a sténání spoutaných slonů bylo slyšet,
jak písklavým hlasem povzbuzuje Kálá Nága: „Mail,
mail, Kálá Nág! (Do toho! Do toho, Černý hade!)
Dánt dó! (Naber ho klem!) Sambháló! Sambháló!
(Pozor! Pozor!) Máro! Már! (Uhoď ho! Uhoď ho!)
Pozor na kůl! Aré! Aré! Hé! Jé! Kjá!“ křičel Malý
Túmé a Kálá Nág s di- vokým slonem se zmítali v
prudkém zápase sem tam po celé khédě. Staří
chytači slonů si utírali pot z očí, a přece občas
zamávali Malému Túmému, který se nahoře na kůlu
tetelil radostí. Ale nejen to. Jedné noci sjel po
kůlu na zem, vklouzl mezi slony a hodil konec
provazu lovci; ten ho upustil, jak se ho pokoušel
zakles- nout kopajícímu slůněti na nohu (slůňata
dají vždycky víc práce než dospělí sloni). Kálá
Nág Malého Túmého zpozoroval, popadl ho chobo- 100
tem a podal ho Velkému Túmému. Ten chlapci na
místě naplácal a po- sadil ho zpátky na kůl. Ráno
mu jaksepatří vyhuboval: „Copak ti zděné stáje a
nošení stanu nestačí, to musíš ještě chytat slony
na vlastní pěst, ty jeden ničemo? Ti hloupí lovci,
placení míň než já, o tom jistě řekli sáhibu
Petersenovi.“ Malý Túmé se polekal. Moc toho o
bílých lidech nevěděl, ale sáhib Pe- tersen byl
pro něho největší bílý muž na světě. Řídil všecky
práce v khédě – lovil všechny slony pro indickou
vládu a ve slonech se vyznal jako nikdo na světě.
„Co – co se stane?“ koktal Malý Túmé. „Co se
stane! To nejhorší, co se stát může. Sáhib
Petersen je šílenec. Proč by jinak sám lovil
takové divousy. Třeba bude chtít, abys taky chytal
slony, spal bůhvíkde v zamořené džungli a nakonec
se dal k smrti udupat v khédě. Ještě že ten celý
nesmysl dobře dopadne. Příští týden lov končí a
nás z roviny pošlou zpátky do stanic. Potáhneme po
hladkých silnicích a na lovení zapomenem. Ale
zlobím se na tebe, chlapče, že se pleteš do věcí,
na které se hodí ještě tak ti špinaví Ásamci z
džungle. Kálá Nág po- slechne jen mě, proto s ním
musím do khédy; ale on jen se slony zápasí a při
jejich svazování napomáhá. A tak si na něm hovím
jako pravý ma- haut – ne jako obyčejný lovec, ale
mahaut, slyšíš, člověk, který dostane penzi, když
doslouží. Copak se to hodí pro syna z rodu Túmého,
miláčka slonů, dát se v té blátivé khédě ušlapat?
Ty uličníku! Ty darebáku! Ty ni- čemo! Teď běž
Kálá Nága umýt a vyčistit mu uši a ať nemá v
chodidlech ani jeden trn, nebo tě sáhib Petersen
chytne a udělá z tebe divokého lov- ce – stopaře
sloních šlépějí, divokého medvěda. Fuj! Styď se!
Už utíkej!“ Malý Túmé beze slova odešel, ale když
prohlížel Kálá Nágovi nohy, se vším si mu
postěžoval. „Aťsi,“ řekl Malý Túmé, když ohrnoval
Kálá Nágo- vi obrovský boltec pravého ucha. „Sáhib
Petersen o mně ví a možná – možná – možná – kdož
ví? Jéje, teď jsem ti ale vytáhl velikánský trn.“
Pár dní potom slony jen shromažďovali, nově
chycené divoké slony prováděli mezi dvěma
krotkými, aby už na pochodu do rovin tolik ne-
vyváděli, a zjišťovali, kolik přikrývek, provazů a
všeho ostatního se v lesích zničilo a poztrácelo.
101 Sáhib Petersen přijel za nimi na své chytré
slonici Padminí. Dělal vý- platu v ostatních
horských táborech, končilo totiž období lovu. U
stolu pod stromem seděl domorodý úředník a
vyplácel honcům mzdu. Když dostal honec peníze,
šel k svému slonu a postavil se do řady připravené
na pochod. Honci, lovci, náhončí, stálí
zaměstnanci khédy, kteří zůstávají v džungli po
celý rok, seděli na slonech patřících k
Petersenově družině nebo se s puškou na rameni
opírali o strom, pošklebovali se odcházejí- cím
honcům a smáli se, když nově chycení sloni
vyrazili z řady a pobíhali sem tam. Velký Túmé
přistoupil k úředníkovi s Malým Túmém v patách a
tu řekl potichu kamarádovi vrchní stopař Mačhua
Apa: „Z tohohle jistě jednou bude dobrý lovec
slonů. Škoda posílat toho kohoutka z džungle do
rovin, vypelichá tam.“ Sáhib Petersen měl uši
všude, jak se sluší na muže, který naslouchá tvoru
ze všech nejtiššímu – divokému slonu. Jak ležel
Padminí na hřbe- tě, otočil se a řekl: „Co to
povídáš? Jak znám honce z rovin, ani jeden chlap
nedokáže spoutat třeba jen mrtvého slona.“ „Není
to chlap, je to chlapec. Při posledním lovu vlezl
do khédy a ho- dil Barmavovi provaz, když jsme
odtrhovali od matky to slůně se skvr- nou na
plecích.“ Mačhua Apa ukázal na Malého Túmého,
sáhib Petersen se na něho podíval a Malý Túmé se
poklonil až k zemi. „Ten že hodil provaz? Vždyť je
jak za groš kudla. Jakpak ti říkají, chlapečku?“
zeptal se sáhib Petersen. Malý Túmé strachy ze
sebe nevypravil ani slovo, ale za sebou měl Kálá
Nága, dal mu tedy znamení rukou a slon ho vzal do
chobotu a vyzdvihl do výše Padminíina čela, přímo
před velkého sáhiba Peter- sena. Malý Túmé schoval
obličej do dlaní, byl přece ještě dítě a každého
kromě slonů se styděl, jako všechny děti.
„Podívejme se!“ usmíval se sáhib Petersen pod
vousy. „Pročpak jsi naučil svého slona tomuhle
kousku? Abys mohl snáze krást zelenou kukuřici ze
střech, kde se klasy suší?“ 102 „Ba ne, zelenou
kukuřici ne, Ochránce chudých – melouny,“ řekl Ma-
lý Túmé a všichni, co seděli kolem, se dali do
hrozného řehotu. Sami také v dětství tomu kousku
svého slona naučili. Malý Túmé visel ve vzduchu
osm stop nad zemí a nejraděj i by byl osm stop pod
zemí. „Je to můj syn Túmé, sáhibe,“ řekl zamračeně
Velký Túmé. „Je to uličník a skončí v žaláři,
sáhibe.“ „Ani bych neřekl,“ odporoval sáhib
Petersen. „Chlapec, který se v jeho věku odváží do
plné khédy, nekončí v žaláři. Koukej, chlapečku,
tady máš čtyři ány na cukroví, že máš takovou
malou hlavičku pod tou velkou kšti- cí. Třeba z
tebe jednou bude lovec.“ Velký Túmé se mračil
ještě víc. „Ale pamatuj si, že khéda není hřiště
pro děti,“ varoval ho sáhib Petersen. „To už tam
nikdy nesmím, sáhibe?“ se zatajeným dechem hlesl
Malý Túmé. „Ale ano,“ usmál se zas sáhib Petersen.
„Až uvidíš slony tancovat. Pak už smíš. Až uvidíš
slony tancovat, přijď ke mně a já tě pak pustím do
khédy.“ Znovu se všichni zařehtali, protože se to
mezi lovci slonů říká jen žertem a znamená to
nikdy. Hluboko v lesích jsou skryty rovné mýtiny,
takzvané sloní taneční sály, ale přijde se na ně
jen náhodou a slony tančit ještě nikdo neviděl.
Když se nějaký lovec moc chlubí, co všecko dokáže,
zeptají se ho druzí: „A slony tancovat jsi viděl?“
Kálá Nág postavil Malého Túmého na zem, ten se
uklonil a odešel s otcem. Stříbrný čtyrák dal
matce, zrovna krmila jeho bratříčka. Pak je všecky
naložili Kálá Nágovi na hřbet a řada frkajících,
kňučících slonů se valila po horské cestě do
rovin. Byl to rušný pochod, u každého brodu byla s
novými slony patálie, musili je v jednom kuse
přemlouvat a bít. Velký Túmé vztekle popoháněl
Kálá Nága, byl celý rozzlobený, ale Malý Túmé byl
nad pomyšlení šťastný, sáhib Petersen si ho všiml
a dal mu peníze. Bylo mu jako prostému vojáku,
kterého velitel vyvolá z řady a udělí mu pochvalu.
„Jak to myslil sáhib Petersen s tím sloním
tancem?“ zeptal se poti- choučku matky. 103 Velký
Túmé ho zaslechl a zabručel: „Že z tebe nikdy
žádný horský buvolí stopař nebude. Tak to myslel.
Co vy tam vpředu, proč zase stojíte?“ Nějaký
ásamský honec, asi o tři slony před nimi, se
vztekle obrátil a křikl: „Přiveď sem Kálá Nága, ať
spořádá tohohle klacka. Bůhsuď, proč vybral sáhib
Petersen zrovna mě, abych doprovázel tyhle osly z
rýžových polí! Pusť, Túmé, to zvíře k nám, ať
pořádně bodne těmi svými kly. U všech horských
bohů, ti noví sloni jsou jak posedlí, anebo větří
své druhy v džungli.“ Kálá Nág rýpl nováčka do
žeber, až mu vyrazil dech, a Velký Túmé řekl:
„Vždyť jsme při posledním lovu všecky slony z hor
pochytali. Ale vy slony pořádně neženete. Copak
mám v celém průvodu udržovat pořádek?“ „Slyšíte
ho?“ smál se honec, „my že jsme slony pochytali!
Chacha! Jste vy ale mudrlanti, vy lidi z rovin. To
jenom takový trouba, co jakživ džungli neviděl, to
nechápe, ale oni dobře vědí, že období lovu je u
kon- ce. Proto všichni divocí sloni dnes v noci –
ale co bych to vykládal něja- kému slemejšovi!“
„Copak budou dělat?“ vykřikl Malý Túmé. „A jéje,
chlapečku, ty jsi tady taky? Tak tobě to povím, ty
máš jasnou hlavu. Budou tancovat, a tvůj táta, co
pochytal všechny slony z celých hor, ten ať dá ke
kůlům dvojité popruhy.“ „Co je to za řeči?“ zlobil
se Velký Túmé. „Celých čtyřicet let jsme s otcem
opatrovali slony, a takové povídačky o sloním
tanci jsme jakživ neslyšeli.“ „No jo, jenomže
člověk z rovin, co bydlí v chýši, zná jen ty své
čtyři stěny. Dobrá, jen nech slony dnes v noci
odvázané a uvidíš, co se stane. A to jejich
tancování, sám jsem viděl místo, kde – báp ré báp!
Kolik zá- krutů má ještě ta řeka Díháng? Zase brod
a musíme pomoct telatům přeplavat. Stát, vy tam
vzadu!“ A tak si povídali a hádali se a brodili se
řekami, až urazili první část pochodu do jakéhosi
sběrného tábora pro nové slony, ale nálada je
přešla už dávno předtím. 104 V táboře uvázali
slony za zadní nohu k mohutným nízkým kůlům, novým
slonům pout ještě přidali a nasypali před ně píci.
Horští lovci se vraceli odpoledne zpátky k sáhibu
Petersenovi, ale před odchodem ještě nabádali
honce z rovin, aby tu noc dávali zvlášť dobrý
pozor, a když se jich honci ptali proč, jen se jim
vysmáli. Malý Túmé se Kálá Nágovi postaral o
večeři, a když se setmělo, tou- lal se nevýslovně
šťasten po táboře a sháněl nějaký tamtam. Když
něja- kému indickému dítěti přetéká srdce štěstím,
neběhá a nepovykuje jako ztřeštěné. Zaleze si
někam a o samotě se oddává své radosti. Vždyť s
Malým Túmém mluvil sám sáhib Petersen! Kdyby byl
Túmé nenašel, co hledal, snad by se byl rozstonal.
Ale v krámku s cukrovím mu půjčili malý tamtam –
bubínek, na který se tluče dlaní –, a když vyšly
první hvězdy, Túmé se posadil nohy křížem před
Kálá Nága s bubínkem v klí- ně a bubnoval a
bubnoval a bubnoval, a čím víc myslel na tu velkou
poctu, které se mu dostalo, tím víc bubnoval, sám
a sám na hromadě sena. Bez melodie, beze slov, jen
bubnoval a byl šťasten. Noví sloni občas trhli
lany, zakňučeli a zatroubili a v táborové chýši
uspávala matka jeho bratříčka starodávnou
ukolébavkou o velkém bohu Šivovi, jak kdysi
přikázal všem tvorům, co má který jíst. Je to vel-
mi konejšivá ukolébavka a takhle zní první sloka:
Šiva, jenž dával žeň a větrům velel vát, u bran
světa kdys seděl, když svět byl ještě mlád,
každému určoval podíl, jídlo, práci i osud, ať
král či rab byl, stár či nenarozen dosud. Všechno
stvořil Šiva Ochranitel. Mohadev! Ó Mohadev!
Všechno stvořil, pro velblouda bodlák, pro dobytek
píci, matčino dal srdce tobě, synáčku můj spící!
Na konci každého verše vpadl Malý Túmé s radostným
bum-a-bum, až ho přemohla ospalost a natáhl se na
seně vedle Kálá Nága. 105 Sloni jeden po druhém
uléhali, jak to mají ve zvyku, až nakonec po pravé
straně zůstal stát jediný Kálá Nág; zvolna se
kolébal ze strany na stranu, uši nastražené,
poslouchal, jak noční vítr zlehka vane po ho-
rách. Ve vzduchu bylo plno nočních šramotů a ty
dávaly dohromady velké ticho – bambusový proutek
ťukl o druhý, v podrostu šustlo něco živého, v
polosnu zaškrábal a zatíkal pták (ani bychom
neřekli, jak čas- to se ptáčci v noci budí), kdesi
ve veliké dálce šuměl vodopád. Malý Túmé chvíli
spal, a když se probudil, měsíc jasně svítil a
Kálá Nág pořád ještě stál s ušima nastraženýma.
Malý Túmé se převrátil, zašustil v seně, díval se
na křivku Kálá Nágova obrovského hřbetu proti
hvězdné oblo- ze a tu zaslechl z velikánské dálky,
že to znělo, jako když ticho protkne špendlík,
zatroubení divokého slona. Všichni sloni v stání
naráz vyskočili, jako když do nich střelí, až svým
frkáním probudili spící mahauty. Ti přiběhli,
velkými palicemi zatloukli kůly hlouběji do země,
tu upevnili lano, tam zase udělali smyčku a
nakonec zavládl klid. Jeden nový slon málem
vyhrabal svůj kůl. Velký Túmé sňal Kálá Nágovi
pouta z nohou a přivázal onomu slo- nu přední nohy
k zadním, Kálá Nágovi pak navlékl na nohu travnaté
povříslo a připomněl mu, že je pevně připoután.
Zrovna tak to stokrát udělali on, otec i děd.
Avšak Kálá Nág na ten příkaz nezahuhlal jako
jindy. Jen tiše stál, s hlavou trochu zdviženou, s
ušima rozprostřenýma jako vějíř hleděl přes
měsíční krajinu až tam ke vzdáleným hřebenům
Gáróských hor. „Dohlídni na něj, kdyby se snad v
noci plašil,“ přikázal Velký Túmé Malému a šel si
lehnout do chýše. Malý Túmé zrovna usínal, a tu
za- slechl, jak povříslo slabounce luplo a Kálá
Nág vyklouzl zvolna a tiše ze stání, jako když
mrak vypluje z jícnu údolí. Malý Túmé cupital za
ním bos po silnici zalité měsíčním svitem a tiše
volal: „Kálá Nágu! Kálá Ná- gu! Vezmi mě s sebou,
milý Kálá Nágu!“ Slon se v měsíční záři bez hlesu
otočil tři kroky zpátky k chlapci, schýlil k němu
chobot a vyzdvihl si ho na krk, a než se Malý Túmé
pořádně usadil, vklouzl Kálá Nág do lesa. Ze stání
zaburácelo troubení, potom všude zavládlo ticho a
Kálá Nág se dal na cestu. Tu se mu otřel o boky
chomáč vysoké trávy, jako se 106 vlna otře o bok
lodi, tu zas drásavé šlahouny divokého pepře ho
škrá- baly po hřbetě, pak zase zapraskal bambus,
jak o něj zavadil plecí, ale jinak se pohyboval
docela tiše, proplouval hustým Gáróským lesem jako
dýmem. Stoupal do kopce, ale kterým směrem, to
Túmé nevěděl, ač skulinami mezi stromy pozoroval
hvězdy. Konečně dorazil Kálá Nág na hřeben a
zůstal okamžik stát a Malý Túmé viděl na míle
daleko jen samé vrcholky stromů, rozsochaté a ží-
hané měsíčním světlem, a v úžlabině modravou mlhu
nad řekou. Túmé natáhl krk a vykulil oči, v lese
pod ním bylo čilo a živo, jen se to tam hemžilo.
Kolem ucha mu prolétl hnědý netopýr, který se živí
ovocem, v houští zaharašil bodlinami dikobraz a ve
tmě mezi kmeny bylo slyšet kance, jak ryje ve
vlhké, teplé zemi a přitom funí. Pak se nad ním
zas větve zavřely a Kálá Nág sestupoval do údolí –
už ne tiše, ale divoce, jako když se utrhne dělo a
řítí se po příkrém svahu. Obrovské údy se mu
sunuly vytrvale jako písty, každý krok na osm
stop, svraštělá kůže mu na kloubech vrzala. Z obou
stran podrost praskal, jako když se trhá plátno,
malé stromky, které plecemi ohýbal napravo nalevo,
se zas napřimovaly a tloukly ho do slabin,
obrovské hustě spletené šlahouny lián se mu věšely
na kly, jak pohazoval hlavou ze strany na stranu a
klestil si tak cestu. Malý Túmé se mu pevně při-
tiskl na veliký krk, aby ho nějaká rozhoupaná
větev nesmetla na zem, a nejraději by už byl
zpátky ve stání. Tráva přešla v mokřinu, Kálá
Nágovi při každém šlápnutí nohy mlas- kaly a
čvachtaly a Malého Túmého zastudila noční mlha na
dně údolí. Pleskalo a šplouchalo to, zašuměl vodní
proud a Kálá Nág se brodil kory- tem říčky a
opatrně našlapoval. Voda crčela slonu kolem noh.
Pod nimi a nad nimi v řece bylo slyšet šplouchání
a troubení a zlostné funění a frkání a v mlze
kolem dokola jako by se valily a vlnily šeré
stíny. „Hele,“ vyjekl Túmé a zuby mu drkotaly.
„Sloní panstvo si dnes vy- šlo. Tak přece bude
tanec.“ Kálá Nág se vyhrabal z vody, odfrkl a
začal zase stoupat; ale už nebyl sám a nemusil si
klestit cestu. Do šířky šesti stop byla už před
ním pro- ražena cesta a zohýbaná divoká tráva se
na ní marně narovnávala a zdví- 107 hala. Před
malou chvilkou tudy asi prošla spousta slonů. Malý
Túmé se ohlédl a uviděl za sebou velkého divokého
slona s prasečíma očkama, žhavýma jako uhlíky, jak
se vynořuje ze zamlžené řeky. Stromy se nad nimi
zase zavřely a Kálá Nág s Túmém stoupali dál a výš
a kolem doko- la to troubilo a praskalo a větve se
lámaly. Konečně Kálá Nág stanul na vrcholu mezi
dvěma kmeny. Stromy tu v kruhu obklopovaly
nepravidelný prostor, tři až čtyři jitra veliký, a
Malý Túmé si všiml, že po celém tom prostoru je
země udupaná jako mlat. Uprostřed mýtiny stálo
několik stromů, ale kůru měly sedřenou, a kde na
ně dopadal měsíc, bílé dřevo se jen blyštělo. Z
horních větví visely liány a jejich voskové
zvonkovité květy jako velké svlačce měly hlavy
svěšené, jako by tvrdě spaly. Ale na mýtině samé
nebyl jediný zelený lupínek – nic než udusaná
země. V měsíčním světle byla ocelově šedá, jen
sloni na ni vrhali inkousto- vě černé stíny.
Malému Túmému se tajil dech a oči mu lezly z
důlků, jak stále noví a noví sloni se vynořovali z
lesa na volné prostranství. Uměl počítat jen do
deseti a počítal desítky na prstech, až se mu
popletly a hlava se mu zatočila. Slyšel praskat
podrost, jak se sloni prodírali nahoru na mýtinu;
ale sotva se octli v kruhu stromů, pohybovali se
jako duchové. Byli tam divocí sloni s bělostnými
kly, do vrásek na krku a do záhy- bů na boltcích
jim napadalo listí, větvičky a oříšky, byly tam
tlusté těž- kopádné slonice, pod trupem jim
pobíhala neposedná růžová a černá slůňata, sotva
tři čtyři stopy vysoká. Byli tam i mladíci velmi
hrdí na kly sotva prořezané. Pak tam byly vyzáblé
staré panny s vpadlými ustara- nými tvářemi a s
chobotem jako drsná kůra. Byli tam i zuřiví sloní
sam- ci, od plecí až po slabiny samý šrám a jizva
po starých půtkách, z plecí jim padaly kusy
uschlého bláta, pozůstatky jejich samotářských
bahen- ních koupelí. Dokonce tam byl i jeden slon
se zlomeným klem a straš- ným šrámem na boku; byly
to stopy po plném zásahu tygřích drápů. Desítky a
desítky slonů stály buď hlavou proti sobě, nebo se
v pá- rech procházely po mýtině, nebo se kolébaly
a pohupovaly, každý sám pro sebe. 108 Dokud bude
klidně ležet Kálá Nágovi na krku, to Túmé věděl,
nic se mu nestane; vždyť ani v divoké vřavě v
khédě se divoký slon neožene po člověku sedícím na
krku krotkému slonu a neshodí ho na zem. A co teď
bylo slonům po lidech. Najednou sebou sloni trhli
a nastražili uši. Zaslechli v lese kovové
cinknutí, ale to jenom Padminí, miláček sáhiba
Petersena, s urvaným kusem řetězu supěla a funěla
do kopce. Nejspíš se utrhla od kůlu a přihnala se
tam rovnou z tábora sáhiba Petersena. A tu spatřil
Malý Túmé jiného slona, toho neznal, měl na hřbetě
a na hrudi hluboké jizvy po provazech. Také asi
utekl z některého tábora v horách. Nakonec už
nebylo v lese slyšet další slony. Kálá Nág se
vyvalil ze svého místa pod stromy do středu
zástupu a kvokal a frkal, a všichni sloni se dali
po svém do řeči a procházeli se po mýtině. Malý
Túmé vleže shlížel na desítky rozložitých slonů,
jak mávají ušima, pohupují tělem a koulí očkama.
Sloní kly klapaly, jak o sebe ná- hodou zavadily,
suše šustily dvojice trupů, obrovské plece a
slabiny se v tom chumlu o sebe třely, veliké ocasy
se ustavičně mrskaly a svištěly. Měsíc se schoval
za mrak a kolem Túmého byla černá tma, ale tiché
hemžení, strkání a funění neustávalo. Věděl, že
kolem Kálá Nága jsou spousty slonů a že s ním z
toho zástupu nemůže žádným způsobem vycouvat.
Zaťal zuby a celý se třásl. V khédě aspoň svítí
pochodně a lidé tam pokřikují, ale tady je sám a
sám v úplné tmě; jednou mu dokonce zavadil nějaký
chobot o kolena. Jeden slon zatroubil a hned se
všichni na několik vteřin přidali – by- lo to
strašné. Jako déšť crčela rosa ze stromů na
neviditelné hřbety. Pak se ozvalo tupé dunění,
zprvu ne příliš silné, a Malý Túmé nevěděl, co by
to bylo, ale dunění sílilo a sílilo, Kálá Nág
zvedl jednu přední nohu, po- tom druhou a zas je
spustil na zem – raz dva, raz dva, pravidelně jako
buchar. Sloni dupali všichni naráz, znělo to, jako
když v ústí jeskyně víří válečný buben. Rosa ze
stromů spadala, až jí tam nezbyla ani kapka, a
dunění neustávalo a země se houpala a třásla a
Malý Túmé si zacpal uši, aby to neslyšel. Ale
mohutný, drásavý zvuk mu probíhal celým tě- lem –
dupot sterých těžkých noh do syré země. Párkrát
ucítil, jak Kálá 109 Nág s ostatními se několik
kroků dere vpřed, a místo dupání bylo sly- šet,
jak se láme a praská šťavnatý zelený porost, ale
za chvilku už zas zazněl dupot noh o tvrdou zemi.
Někde nablízku zapraskal a zasténal strom. Malý
Túmé vztáhl ruku a nahmatal kůru, ale Kálá Nág se
s dupo- tem šinul kupředu, a tak Túmé nepoznával,
kde na mýtině vlastně je. Sloni byli zticha, jen
jednu chvíli asi tři slůňata vykvikla najednou.
Sloni do sebe chvíli šťouchali a strkali a zas už
dupali dál. Trvalo to snad dobré dvě hodiny,
Malého Túmého už všecko bolelo, ale v nočním
vzduchu zvětřil blízké svítání. Za zelenými kopci
se bledě žlutě roz- břesklo a při prvním slunečním
paprsku ustalo dupání jako na povel. Malému Túmému
ještě ani nepřestalo hučet v hlavě, ještě se ani
nena- rovnal, a všichni sloni zmizeli a zbyl tu
jen Kálá Nág, Padminí a slon s jizvami po
provazech. Ani hlásek, ani šelest na svahu
neprozradil, kam se ostatní poděli. Malý Túmé si
div oči nevykoukal. Ta mýtina, jak si ji
pamatoval, se v noci rozrostla. Uprostřed stálo
víc stromů, ale podrost a divoká tráva po okrajích
ustoupily. Malý Túmé se rozhlédl ještě jednou. Teď
už tomu dupání rozuměl. Sloni udupali víc místa –
rozdupali hustou trávu a šťav- natý rákos na drť,
tu drť na kousíčky, kousíčky na tenká vlákna a
vlák- na na tvrdou zem. Malý Túmé měl najednou
hrozně těžká víčka a zaprosil: „Kálá Nágu, prosím
tě, držme se Padminí a pojďme s ní do tábora
sáhiba Petersena, nebo ti spadnu z krku.“ Třetí
slon hleděl za nimi, jak odcházejí, zafrkal,
otočil se a dal se svou cestou. Možná že patřil k
malému dvoru nějakého domorodého krále nějakých
padesát, šedesát až sto mil odtamtud. Za dvě
hodiny nato, sáhib Petersen právě snídal, sloni,
které v noci dvojnásob připoutali, začali troubit
a do tábora se přibelhala Padminí, zablácená až po
plece, a vedle ní Kálá Nág s rozbolavěnýma nohama.
Malý Túmé byl celý sinalý a přepadlý a ve vlasech
promáčených ro- sou měl plno listí; ale přece jen
vypravil ze sebe pozdrav sáhibu Peter- senovi a
slabě zavolal: „Tanec – sloní tanec! Viděl jsem ho
a – umírám!“ Když se Kálá Nág posadil, sklouzl mu
Túmé z krku v hluboké mdlobě. 110 Ale děti
domorodců něco vydrží, a tak za dvě hodiny si už
Túmé ho- věl v síťovém lůžku sáhiba Petersena s
jeho loveckým pláštěm pod hlavou, posilněn
sklenicí teplého mléka s trochou brandy a špetkou
chininu, a starým zarostlým zjizveným lovcům z
džungle, kteří seděli třemi řadami kolem něho a
hleděli na něho jako na zjevení, vyprávěl celý
příběh krátce, jak už to děti dělají, a takto
skončil: „A jestli jen jedno slovo není pravda,
pošlete tam lidi, ať to vidí, že sloni udupali víc
místa v tom svém tanečním sále a že k tomu sálu
ve- dou velké spousty stop. Nohama tam udělali víc
místa. Viděl jsem to, Kálá Nág mě tam vzal a já to
viděl. Však taky Kálá Nága moc bolí nohy!“ Malý
Túmé ležel a spal celičké odpoledne až do
soumraku, a zatímco spal, sáhib Petersen s Mačhuou
Apou šli po stopách obou slonů patnáct mil přes
kopce. Sáhib Petersen chytal slony už osmnáct let
a na takovou taneční síň přišel doposud jen
jedinkrát. Mačhuovi Apovi stačil jediný pohled na
mýtinu a hned věděl, co se tu dálo, ani nemusil
rýpnout pal- cem u nohy do udusané, upěchované
země. „Ten chlapec mluví pravdu,“ řekl. „Tohle
udělali dnes v noci a u brodu přes řeku jsem
napočítal sedmdesát stop. Podívejte se, sáhibe,
tady se- dřela Padminí řetězem kůru ze stromu!
Ano, ona tu byla taky.“ Hleděli jeden na druhého,
pak se rozhlíželi kolem dokola a nešlo jim to do
hlavy. Mravy slonů jsou nezbadatelné, lidský
rozum, ať černý, ať bílý, na to nestačí. „Už
pětadvacet let,“ spustil Mačhua Apa, „chodím za
svým pánem slonem, ale jakživ jsem neslyšel, že by
nějaký lidský tvor viděl to, co viděl ten náš
hoch. Při všech bozích našich hor, je to – jak to
jen na- zvat?“ a zavrtěl hlavou. Domů se vrátili
zrovna včas na večeři. Sáhib Petersen jedl sám ve
stanu, ale pro tábor poručil vydat dvě ovce a
nějakou drůbež, dvojitou dávku mouky, rýže a soli;
věděl, že bude hostina. Velký Túmé tam přiběhl
rovnou z tábora v rovině hledat svého syna a
slona, a teď když je našel, jako by se jich obou
bál. A před řadami uvá- zaných slonů se konala
hostina v záři táborových ohňů a Malý Túmé byl
hrdinou dne. A ostatní snědí chytači slonů,
stopaři, honci a poutači 111 a muži, znalí všech
tajemství, jak zkrotit i ty nejdivočejší slony, ti
všich- ni si ho podávali z ruky do ruky a jeden po
druhém mu poznamenal čelo krví z hrudi čerstvě
zabitého divokého kohouta na důkaz toho, že je
zasvěcenec lesů a džunglí. A když konečně ohně
dohořely a v rudé záři polen vypadali sloni, jako
by je byli také namočili do krve, vystoupil Mačhua
Apa – vůdce všech honců ze všech khéd, Mačhua Apa,
pravá ruka sáhiba Petersena, Mačhua Apa, který
celých čtyřicet let pořádnou silnici ani okem
nespatřil, Mačhua Apa, tak slavný, že neměl jiné
jméno než Mačhua Apa – vyskočil, vyzdvihl Malého
Túmého vysoko nad hlavu a křičel: „Slyšte mě,
bratři! Slyšte i vy, mí páni tam ve stáních,
mluvím k vám já, Mačhua Apa! Tenhle chlapec se už
nebude jmenovat Malý Túmé, ale Túmé, miláček
slonů, jako kdysi jeho praděd. Celou noc se díval
na něco, co jakživ nikdo nevi- děl, a přízeň
celého sloního rodu a přízeň bohů džungle ho
provází. Bude z něho velký stopař, bude slavnější
než já, než Mačhua Apa! Jasným okem pozná čerstvou
stopu, vyčichlou stopu i smíšenou stopu. V khédě
se mu nikdy nic nestane, i když bude běhat pod
břichem divokých slonů a spoutávat je. Když
uklouzne před útočícím sloním samcem, samec ho
pozná a nerozdrtí ho. Ehé! Mí páni v řetězech –“ a
rukou obkroužil řadu kůlů, „tenhle klouček viděl,
jak na skrytém místě tančíte – to ještě žádný
člověk neviděl! Vzdejte mu čest, pánové! Salám
karó, děti moje! Pozdravte Túmého, miláčka slonů!
Ganga paršád, héj! Híra gadž. Barčhí gadž, Kattar
gadž, héj! Padminí, tys ho viděla při tanci, a ty
taky, Kálá Nágu, ty perlo mezi slony! – Héj!
Všichni najednou! Túmé, miláček slonů. Bará hó!“ A
při posledním divokém výkřiku všichni sloni v řadě
zvedli chobot, až se dotkl čela, a vyrazili
slavnostní pozdrav – hromové troubení, jaké slýchá
jen indický místokrál, salámat khédy. A to všechno
jen pro Malého Túmého, který viděl, co nikdo
předtím nespatřil – tanec slonů uprostřed noci sám
a sám v srdci Gáróských hor. 112 Šiva a kobylka
luční Píseň, kterou zpívala děťátku Túmého matka
Šiva, jenž dával žeň a větrům velel vát, u bran
světa kdys seděl, když svět byl ještě mlád,
každému určoval podíl, jídlo, práci i osud, ať
král či rab byl, stár či nenarozen dosud. Všechno
stvořil Šiva Ochranitel. Mohadev! Ó Mohadev!
Všechno stvořil, pro velblouda bodlák, pro dobytek
píci, matčino dal srdce tobě, synáčku můj spící!
Boháčům popřál pšenici a chudým proso jen,
žebravým mnichům drobtů pár a vodu den co den.
Dobytek tygrům dal, luňákům mršiny, vlkům, co v
noci loví, notný kus zvěřiny. Na všechny
pamatoval, nic neodešlo s prázdnou. Parbati, jeho
žena, lest přece nehoráznou si smyslela, z boha
Šivy tak ztropila si smích: kobylku luční malou
skryla na ňadrech svých. Obelstěn byl Šiva
Ochranitel. Mohadev! Ó Mohadev! Všem něco dal,
velbloudům bodlák a dobytku píci. Kobylka byla
malinká, synáčku můj spící. Když s rozdílením
hotov byl, Parbati ptá se: „Milion úst jsi
nasytil, pane, mně zdá se, krom jedněch.“ Šiva
směje se: „Jídlo má i kobylka ta malá, již hřejí
ňadra tvá.“ Parbati hned kobylku na ňadrech
odkrývá. Ta do lístečku čerstvého své zoubky
zarývá. Užasne jeho žena a do prsou se bije. Vždyť
Šiva doopravdy nasytil vše, co žije. 113 Všechno
stvořil Šiva ochranitel. Mohadev! Ó Mohadev!
Všechno stvořil, pro velblouda bodlák, pro dobytek
píci, matčino dal srdce tobě, synáčku můj spící!
114 Služebníci Jejího Veličenstva Trojčlenka,
zlomky, násobilka nic nepomohou, samá mýlka. Kvaky
žab, šlapy šlap, klapy klap, z deště pod okap.
Celý měsíc lilo jako z konve – lilo na tábor, v
němž bylo třicet tisíc mužů a tisíce velbloudů,
slonů, koní, volků a mezků. V končině zvané Rával-
pindí se tam shromáždili na přehlídku před
indickým místokrálem. Za místokrálem přijel
afghánský emír – divošský král země nadmíru di-
vošské. Emírovu tělesnou stráž tvořilo šest set
mužů i koní, kteří před- tím tábor a lokomotivu
jakživi neviděli – sveřepí muži a sveřepí koně až
bůhvíodkud ze Střední Asie. Noc co noc přervali
koně na nohou pro- vazy a ve tmě a blátě pak
lítala splašená smečka po celém táboře, jindy se
zas utrhli velbloudi a v běhu klopýtali o stanové
provazy. Jak je to příjemné, když člověk usíná, to
si můžete domyslit. Stan jsem měl kus od
ustájených velbloudů, tam se mi, říkal jsem si,
nemůže nic stát. Ale jednou v noci ke mně někdo
nakoukl a křikl: „Honem ven! Už jdou. Po mém stanu
je veta!“ Hned jsem věděl, o kom je řeč. Vjel jsem
do bot, navlékl si pršák a hnal se ven do
plískanice. Má foxteriéří fenka Lištička vylítla
druhou stranou. Rozlehlo se ječení, chroptění,
supění, stanová tyč praskla, stan se zhroutil a
poletoval jako nějaké bláznivé strašidlo. Vrazil
do něho nějaký velbloud. Jak jsem byl promáčený a
vzteklý, neubránil jsem se smíchu. Nevěda, kolik
velbloudů se vlastně utrhlo, o překot jsem se
brodil bahnem dál, až mi tábor zmizel z očí. 115
Nakonec jsem upadl přes zadek děla. Hned jsem
věděl, že jsem po- blíž dělostřeleckého
stanoviště, kam se na noc děla ukládají. Neměl
jsem chuť motat se dokola v mrholení a ve tmě.
Přehodil jsem tedy pršák přes ústí jednoho děla,
našel si pár nabijáků a s nimi vyrobil ja- kýsi
vigvam. Vedle zadku druhého děla jsem pak ulehl a
přemýšlel, kam se poděla Lištička a kde to vlastně
jsem. Zrovna jsem usínal, a tu cinkl postroj a
někdo zachrchlal. Nějaký mezek šel kolem a stříhal
mokrýma ušima. Podle toho, jak na něm chrastily
řemínky a kroužky a řetízky a součásti sedlové
podložky, byl od baterie šroubovacích děl.
Šroubovací děla jsou pěkné dvoudílné kanonky.
Podle potřeby se oba díly k sobě sešroubují. Berou
se do hor, až kam se mezek vyškrábe, a hodí se pro
boj v skalnatém terénu. Za mezkem se ubíral
velbloud. Důkladnými měkkými chodidly čvachtal a
klouzal v blátě a jako nějaká zatoulaná slepice na
všechny strany kroutil krkem. Naštěstí jsem se od
domorodců naučil řeči zví- řat – samozřejmě ne
divokých, ale táborových –, vyrozuměl jsem tedy,
co říká. Zřejmě to byl ten, co se mi zamotal do
stanu. Křikl totiž na mezka: „Co mám dělat? Kam
mám jít? S něčím jsem se porval, bylo to bílé,
pole- tovalo to sem tam a holí mě to praštilo po
zádech.“ (To byla má zláma- ná stanová tyč, velmi
mě to potěšilo.) „Poběžíme dál?“ „Aha,“ řekl
mezek, „tak to ty děláš v táboře spolu s přáteli
takový zmatek? Dobrá. Ráno dostaneš výprask. Tady
máš závdavek.“ Mezek vyhodil zadníma nohama,
postroj mu přitom zacinkal, a za- sadil
velbloudovi dvě rány do žeber, až to zadunělo. K
tomu dodal: „Ať tě už nenapadne běhat v noci po
mezčí baterii a křičet: ‚Zloději, hoří!‘ Posaď se
a nekruť hloupě krkem.“ Velbloud se po velbloudím
způsobu složil na zem jako sklápěcí pra- vítko a
seděl a fňukal. Tmou se rozlehl dusot kopyt.
Pravidelným kro- kem jako na vojenské přehlídce
přicválal jezdecký kůň, přeskočil zadek děla a
dopadl přímo vedle mezka. „Je to hanba,“ zafrkal.
„Potřetí tento týden řádili na našem stanovišti
velbloudi. Jak má být kůň při síle, když se
nevyspí. Kdo jsi ty?“ 116 „Mezek od zadního kusu
druhého děla první šroubovací baterie,“ řekl
mezek, „a ten druhý patří k tvým známým. Taky mě
probudil. A co ty?“ „Číslo patnáct, oddíl E,
devátý hulánský – jsem kůň Bertíka Cunliffa. Uhni
trochu.“ „Promiň,“ řekl mezek, „potmě není na krok
vidět. Z kůže bych nad těmi velbloudy vylítl. Jdu
si sem ze stanoviště trochu vydechnout a po-
hovět.“ „Pánové,“ ozval se poníženě velbloud. „V
noci se nám zdály ošklivé sny a dostali jsme
strach. Jsem pouhý nákladní velbloud od
devětatřicá- tého domorodého pěšího pluku, nejsem,
pánové, tak statečný jako vy.“ „U všech všudy,
proč tedy netaháš náklad pro devětatřicátý pěší
domorodý pluk a lítáš po celém táboře?“ pokáral ho
mezek. „Byly to velmi ošklivé sny,“ řekl velbloud.
„Moc mě to mrzí. Poslou- chejte! Co je to? Máme se
zase rozběhnout?“ „Seď,“ okřikl ho mezek, „nebo si
ty dlouhé hnáty přerazíš o děla.“ Nastražil ucho a
poslouchal. „Volci!“ řekl, „volci od děl. Namoutě,
vy- burcoval jsi se svými přáteli celý tábor. Dá
to nějakého šťouchání, než se takový volek od děl
zdvihne.“ O zem zařinčel řetěz a bok po boku se
jedním jařmem spřáhnuti přihrnuli dva bílí
zarputilí volci, jací za slony, neochotné chodit
blízko k palbě, tahají těžká obléhací děla. Málem
jim na řetěz šlápl jiný mezek: zuřivě se sháněl po
nějakém Vilíkovi. „On je to nováček,“ vysvětloval
mezek hulánskému koni. „Stýská se mu po mně. No
tak, chlapče, přestaň kňučet. Tma tě nepokouše.“
Dělo- střelečtí volci ulehli vedle sebe a
přežvykovali. Mladý mezek se přitulil k Vilíkovi.
„Strašidelné přízraky, Vilíku!“ řekl nováček.
„Přišly na nás ve spaní. Co myslíš, zabijí nás?“
„Mám chuť pořádně tě zkopat,“ zakřikl ho Vilík.
„Cvičený mezek vy- soký čtrnáct pěstí, a on tady
před pánem dělá celé baterii ostudu.“ „Ne tak
zhurta!“ ozval se hulánský kůň: „Pamatuj, že
všichni začínají stejně. Když jsem jako tříroček
(bylo to v Austrálii) poprvé uviděl člově- ka,
běhal jsem půl dne. Uvidět tehdy velblouda, snad
bych běhal dosud.“ 117 Pro anglickou kavalerii se
do Indie dovážejí koně hlavně z Austrálie.
Kavaleristé je sami zajíždějí. „To je pravda,“
řekl Vilík. „Přestaň se, mládenče, třást. Když mi
po- prvé nasadili na hřbet úplný postroj i s
řetízky, postavil jsem se na přední nohy a tak
dlouho jsem vyhazoval, až jsem to všecinko střásl.
Vyhazovat podle všech pravidel jsem tehdy ještě
neuměl, ale celá bate- rie na mně mohla oči
nechat.“ „Ale to nezařinčel nějaký postroj,“
bránil se mladý mezek. „Z toho si, však to,
Vilíku, víš, dávno nic nedělám. Ty příšery byly
jak stromy a ky- mácely se po našem stanovišti a
supěly. Praskla mi ohlávka, poháněč nikde a ty,
Vilíku, nikde, a tak jsem spolu s těmihle pány
utekl.“ „Hm!“ řekl Vilík. „To já jsem zas, jakmile
mi řekli, že se velbloudi utrhli, klidně vstal a
odešel. Když mezek od baterie, mezek od šroubo-
vacího děla, říká dělovým volkům páni, to má asi
důkladně nahnáno. Kdopak jste, vy tam na zemi?“
Volci od děl přehodili v hubě žvanec a odpověděli
oba naráz: „Sed- mý pár prvního děla velké
baterie. Velbloudi nás zastihli ve spaní, šla-
pali po nás, a tak jsme odešli. Raději ležet v
blátě než se dát vyrušovat na pořádném lůžku. Tady
vašemu známému jsme vymlouvali, že se nemá čeho
bát, ale on to věděl líp a nedal si říct. Bú!“ A
přežvykovali dále. „To máš z toho, když se bojíš,“
řekl Vilík. „I volci od děl se ti vysmějí. To máš,
mladíče, radost, co?“ Mladý mezek sklapl zuby a
něco zamručel, jako že se žádného ho- vadského
volka nebojí. Volci jenom ťukli rohy o sebe a
přežvykovali dále. „Napřed ses bál, a teď se
zlobíš. To je nejhorší zbabělost,“ pokáral ho
hulánský kůň. „Když se někdo v noci poleká něčeho,
čemu nerozumí, já bych mu to neměl za zlé.
Kolikrát jsme se jen my, a bylo nás čtyři sta
padesát, utrhli ze stanoviště, když nám nějaký
nováček vyprávěl, jaké u nich v Austrálii mají
hady bičovky, nakonec jsme se lekali kdejakého
cancouru na ohlávce.“ 118 „V táboře se to ještě
snese,“ řekl Vilík, „když mě pár dní nepustí ven,
kolikrát se sám splašeně rozběhnu, jen tak pro nic
za nic. Ale jak to děláš ve službě?“ „To je něco
docela jiného,“ řekl hulánský kůň. „To na mně sedí
Ber- tík Cunliffe, mačká mě koleny a já jen
koukám, abych správně našlapo- val kopyty, držel
pevně zadní nohy a řídil se udidlem.“ „Jak to,
udidlem?“ řekl mladý mezek. „Při mokrých dásních
zadních stoliček,“ zafuněl hulánský kůň, „co- pak
ty se při práci neučíš řídit udidlem? Co vůbec
dokážeš, když se ne- umíš rázem otočit, jakmile se
ti uzda přitiskne na krk? Pro jezdce je to otázka
života a smrti a pro tebe ovšem taky. Jakmile
ucítíš na krku uz- du, opřen o zadní nohy se v tu
chvíli otočíš. Když na to nemáš dost mís- ta,
vzepneš se na zadních nohách a tak se přece
otočíš. Tomu se říká řídit se udidlem.“ „To my se
neučíme,“ řekl upjatě mezek Vilík. „Učíme se
poslouchat člověka, který nám stojí u hlavy: na
povel zastavit a na povel vyrazit. Myslím, že je
to nakonec jedno. Při vší té parádě a drezuře,
která jistě vašim zadním hnátům neslouží, co
vlastně děláte?“ „Přijde na to,“ řekl hulánský
kůň. „Obyčejně se musím rozjet do hou- fu
hulákajících střapatých chlapů, ozbrojených noži –
dlouhými lesklý- mi noži, horšími než kovářské –,
a musím hledět, aby se Bertík souse- dovy boty jen
dotýkal a netlačil do ní. Napravo od pravého oka
vidím Bertíkovu píku a vím, že se mi nemůže nic
stát. Čelit Bertíkovi a mně, když se rozjedeme, to
bych nechtěl, ať už bych byl člověk, nebo kůň.“ „A
co nože, bolí to od nich?“ zeptal se mladý mezek.
„Jednou mě sekli přes hruď, ale Bertík za to
nemohl –“ „Kdo za to může, to je mi jedno, když to
bolí!“ rozumoval mladý mezek. „To ti nesmí být
jedno,“ opravil ho hulánský kůň. „Když jezdci
nedů- věřuješ, tak rovnou uteč. Však to někteří
naši koně dělají, a já jim to nemám za zlé. Jak
říkám, Bertík za to nemohl. Chlap ležel na zemi,
vze- pjal jsem se, abych na něho nešlápl, a on po
mně sekl. Až zas budu muset někoho překročit,
šlápnu na něho, a to důkladně.“ 119 „Hm!“ řekl
Vilík. „Taková hloupost. Nože jsou vždycky ohavná
věc. Nejlepší ze všeho je lézt s vyváženým sedlem
na kopec, zuby nehty dr- žet a nepovolit, plazit
se, škrábat, drápat, až se octneš stovky stop výš
na skalním výstupku, kde se jen taktak vejdeš s
kopyty. Klidně tam stojíš – nechtěj, mládenče, po
nikom, aby ti držel hlavu – klidně stojíš a čekáš,
až smontují děla, a potom se díváš, jak do korun
stromů hlubo- ko pod tebou praskají granáty.“ „A
to nikdy neklopýtneš?“ zeptal se hulánský kůň. „To
by byl div, aby mezek klopýtl,“ řekl Vilík. „S
nevyváženým sed- lem se mezek třeba překotí, ale
stane se to málokdy. Kdybych ti tak mohl ukázat,
jak to děláme. Je to krása. Teprve za tři léta
jsem pochopil, oč lidem vlastně jde. Celé umění
tkví v tom, neukazovat se proti obzoru, jinak po
tobě střelí. Zapiš si to za uši, chlapče. Třeba
míli si zajdi, jenom zůstaň schován. Při takovém
šplhání bývám v čele baterie.“ „Nechat po sobě
střílet a nesmět se vrhnout na ty, co po tobě
stříle- jí!“ zadumal se hulánský kůň. „To bych
nevydržel. Raděj bych šel s Ber- tíkem do útoku.“
„Do útoku bys vůbec nešel. Vždyť to víš, děla se
rozestaví a potom útočí sama. To je čistá věda. S
noži mi dej pokoj!“ Chvíli už vystrkoval nákladní
velbloud hlavu a nemohl se dočkat, až jim vpadne
do řeči. Zaslechl jsem, jak si odkašlal a nesměle
řekl: „Taky – taky – taky jsem si zabojoval, ale
přitom jsem ani nešplhal, ani neútočil.“ „Když tak
o tom mluvíš,“ odbyl ho Vilík, „šplhání nebo
útočení asi moc nedáš. Tak jak to bylo, milý
Otýpko.“ „Nejlepší je –,“ řekl velbloud. „Všichni
jsme se rozsadili –“ „Má ty podpěnko a můj ty
podocasníku!“ hlesl hulánský kůň. „Roz- sadili?“
„Ano, rozsadili – bylo nás celkem sto,“ hovořil
velbloud, „do velikán- ského čtverce, za čtverec
vojáci naskládali vaky a sedla a potom nám přes
hřbet stříleli ostošest.“ „Jací vojáci? Co se tam
zrovna nachomýtli?“ rozhořčil se hulánský kůň. „V
jízdárně se učíme lehnout, aby jezdec mohl přes
nás střílet, ale 120 já bych to jinému než
Bertíkovi Cunliffovi nestrpěl. Šimrá mě to ve sla-
binách a kromě toho s hlavou na zemi nic nevidím.“
„Co je ti po tom, kdo přes tebe střílí?“ namítl
velbloud. „Kolem tebe je hromada vojáků a hromada
velbloudů a kotouče dýmu. V tu chvíli se nebojím.
Klidně sedím a čekám.“ „Vida, a v noci se ti pak
zdají ošklivé sny a vzbouříš celý tábor,“ řekl
Vilík. „Tak nevím. Než já bych si lehl, natož
sedl, a nechal někoho přes sebe střílet, spíše
bych mu kopyty dal pár do hlavy. Hrůza, kdo to
jakživ slyšel.“ Dlouho bylo ticho a tu zdvihl
hlavu jeden volek a řekl: „To je mi hloupost.
Bojovat se dá jen jedním způsobem.“ „Ale jdi,“
dobíral si ho Vilík. „Tak ven s tím. Vy se v boji
asi stavíte na ocas.“ „Jen jedním způsobem,“
ozvali se oba volci naráz. (Snad to byla dvoj-
čata.) „A to takhle. Jakmile zatroubí Dvojocasník
(v táborové hantýrce se tak říká slonovi),
zapřáhnou nás, všech dvacet párů, do velkého
děla.“ „A proč vlastně Dvojocasník zatroubí?“ řekl
mladý mezek. „Znamená to, že dál směrem k
protějšímu dýmu nepůjde. Dvojocas- ník je
zbabělec. Společně se tedy do velkého děla zapřeme
– Heja! – Hula! – Híja! – Hula! My nešplháme jako
kočky a nelítáme jako telata. Po dvaceti párech
kráčíme po rovině, potom nám sundají jařmo a dáme
se do pastvy. Velká děla si to zatím přes rovinu
vyřizují s nějakým měs- tem, ohrazeným hliněnou
hradbou, až z ní kusy odletují, a všude je pra-
chu, jako když táhne domů spousta krav.“ „A to vy
se zrovna tehdy dáte do pastvy?“ divil se mezek.
„Tehdy stejně jako jindy. Krmení se hodí vždycky.
Nakrmíme se, znovu nám nasadí jařmo, potom
odvlečeme dělo zpátky Dvojocasníkovi, ten už na ně
čeká. Někdy velká děla palbu z města oplácejí, pár
nás při tom padne a zbylí mají pak víc pastvy.
Osud – pouhý osud. Nic naplat. Dvojocasník je
velký zbabělec. Nejlíp se bojuje takhle. Jsme
bratři z Hapuru. Otec byl posvátný Šivův býk.
Domluvili jsme.“ 121 „To jsem se toho dnes v noci
dověděl,“ řekl hulánský kůň. „Co vy, páni od
šroubovacích děl, jestlipak se vám chce jíst, když
do vás střílejí z velkého děla a za vámi je
Dvojocasník?“ „Zrovna tak se nám nechce vsedě
sloužit vojákům za podpěru nebo se vrhat proti
divochům ozbrojeným noži. Kdo to jakživ slyšel.
Horský výstupek, vyvážený náklad, poháněč, který
tě nechá jít svou cestou, jako mezek jsem každému
k službám; s tím ostatním dejte pokoj!“ řekl Vilík
a zadupal. „Nejsme všichni stejní, toť se ví,“
řekl hulánský kůň, „tví příbuzní z otcovy strany,
to je mi jasné, všelicos nechápou!“ „Jenom nech mé
příbuzné z otcovy strany na pokoji,“ utrhl se na
ně- ho Vilík; mezek je totiž nerad, když se mu
připomene, že má otce osla. „Můj otec byl pán z
jihu, jak padl na nějakého koně, porazil ho na zem
a pokousal a pokopal až běda. Pamatuj si to, ty
hnědý australský mustangu!“ Mustang je nevycválaný
divoký kůň. Představte si, jak je závodnímu koni,
když mu drožkářský kůň řekne „ty herko“. Tak nějak
bylo našemu australskému koni. Všiml jsem si, jak
mu ve tmě bělmo ostře zablýsklo. „Koukej, ty synu
osla přivezeného z Malagy,“ procedil mezi zuby,
„vezmi na vědomí, že po matce pocházím od
Karabiníka, který vyhrál pohár na melbournských
dostizích. Tam u nás si nedáváme sprostě nadávat
od nějakého mezka s papouščím zobákem a prasečí
tlamou, který slouží u baterie hrachových kanonků.
Jsi připraven?“ „Postav se na zadní,“ zahýkal
Vilík. Oba se vzepjali a stanuli proti sobě. Čekal
jsem, že se zuřivě porvou, a tu někdo ve tmě
zprava za- huhlal a zahlaholil: „Ale děti, nač se
rvete? Jen klid.“ Oba nevrle odfrkli a spustili se
na přední nohy. Sloní hlas zní totiž nelibě i koni
i mezkovi. „Je to Dvojocasník!“ řekl hulánský kůň.
„Nemůžu ho ani vystát. Nosit na obou stranách
ocas, to je trochu moc!“ „Já si to taky myslím,“
řekl Vilík a vmísil se mezi hulánské koně. „Jsme
si v lecčems podobni.“ 122 „To máme asi po matce,“
řekl hulánský kůň. „Co bychom se hádali. Hej,
Dvojocasníku, jestlipak jsi přivázán?“ „Jsem.“
Dvojocasník se zasmál, až se mu celý chobot
zatřásl. „Přivá- zali mě na noc ke kůlu. Zaslechl
jsem, co si povídáte. Jen žádný strach. Nejdu na
vás.“ Volci a velbloudi si ulevili. „Bát se
Dvojocasníka – koho by to napa- dlo!“ A volci
dodali: „Žes to zaslechl, to nás mrzí, ale je to
tak. Proč se, Dvojocasníku, tolik bojíš
střílejících děl?“ „To máte tak.“ Dvojocasník si
třel jednu zadní nohu o druhou, jako když školák
odříkává báseň: „Vy to, zdá se mi, nechápete.“
„Nechápeme, zato děla tahat musíme,“ řekli volci.
„To vím a taky vím, že jste o moc statečnější, než
si myslíte. To já nejsem. Onehdy mi kapitán od
naší baterie řekl Tlustokožecký přeži- tek.“ „To
má být nějaký způsob boje?“ ozval se Vilík; už
zase do něho vjela kuráž. „Co to je, to vy ovšem
nevíte, ale já to vím. Znamená to asi tak upro-
střed, a tam já trčím. V duchu vidím, co se stane,
až granát vybuchne. Vy volci to nevidíte.“ „Já
ano,“ ozval se hulánský kůň. „Aspoň trošku. Ale
snažím se na to nemyslit.“ „To já zas vidím víc
než vy, a přece na to myslím. Vím, že musím na
sebe dbát, a je mě pořádný kus, a vím, že když
onemocním, nikdo si se mnou neví rady. Nanejvýš
přestanou mému poháněči platit do té doby, než se
uzdravím, a já svému poháněči vůbec nevěřím.“ „Ach
tak!“ řekl hulánský kůň. „Tudy na to. To já zas
Bertíkovi věřím.“ „Posaď mi na hřbet třeba celý
pluk Bertíků, a nijak mě to nevzpruží. Co vím, to
mi stačí na to, abych zneklidněl, ale nestačí mi
na to, abych přece jen táhl vpřed.“ „My to
nechápeme,“ bránili se volci. „Bodejť. S vámi
nemluvím. Nevíte, co je to krev.“ „Víme,“ řekli
volci. „Je to červená tekutina, vsakuje se do země
a čpí.“ Hulánský kůň vyhodil nohama, poskočil a
odfrkl. 123 „Nemluv mi o ní,“ řekl. „Jen na ni
pomyslím, hned ji cítím. Mám chuť rozběhnout se, i
když na mně Bertík nesedí.“ „Vždyť tu žádná není,“
ozval se velbloud s volky. „Proč jsi tak bláhový?“
„Krev je odporná,“ řekl Vilík. „Chuť rozběhnout se
sice nemám, ale nechci o ní mluvit.“ „Tudy na to,“
řekl Dvojocasník a na vysvětlenou mávl ocasem.
„Kudy, vždyť jsme tu celou noc,“ řekli volci.
Dvojocasník dupl, až mu na noze zařinčel železný
kruh. „S vámi ne- mluvím. Vy v duchu nic
nevidíte.“ „To ne. Vidíme jenom čtyřma očima,“
řekli volci. „Vidíme přímo před sebe.“ „Kdybych
uměl jen to a nic jiného, nemuseli byste tahat
velká děla. Kdybych byl jako můj kapitán – ten
vidí všechno v duchu ještě před palbou, celý se
třese, ale je tak moudrý, že neuteče –, kdybych
byl jako on, tahal bych děla jako nic. Ale mít
tolik moudrosti, nebyl bych se tu octl. Byl bych
jako dřív lesním králem, půl dne bych prospal a
koupat bych se chodil, jak by se mi zachtělo.
Měsíc jsem se už pořádně nevy- koupal.“ „To je
hezké,“ řekl Vilík, „ale něco sáhodlouze
pojmenovat, tím se nic nespraví.“ „Pst!“ okřikl ho
hulánský kůň. „Tak se mi zdá, že chápu, jak to
Dvojo- casník myslí.“ „Za chvíli to pochopíš ještě
líp,“ rozhorlil se Dvojocasník. „Tak mi vysvětli,
proč se ti tohle nelíbí.“ Zuřivě zatroubil, co mu
chobot stačil. „Přestaň,“ okřikli ho naráz Vilík i
hulánský kůň. Zadupali a zatetelili se, až to bylo
slyšet. Sloní troubení je vždycky ošklivé, zvláště
pak v noci. „A nepřestanu,“ řekl Dvojocasník.
„Vysvětlete mi to laskavě. Hrmf! Rrrt! Rrrmf!
Rrrhha!“ Najednou umlkl, ve tmě něco zakňučelo.
Konečně mě Lištička našla. Stejně jako já i ona
věděla, že ze všeho nejvíce se slon bojí štěkavého
pejska. Přestala na Dvojocasníka dorážet a ňafala
mu po mohutných nohách. Dvojocasník se od ní
odštrachal a zaječel. „Jdi pryč, pejsku.
Neočmuchávej mi kotníky, nebo tě kopnu. Hodný –
milý pej- 124 sánku! Táhni, ty hafavá potvůrko!
Proč ji někdo neodvede? Ještě mě pokouše.“ „Tak se
mi zdá,“ řekl Vilík hulánskému koni, „že našemu
příteli Dvoj- ocasníku kdeco nahání strach.
Kdybych tak byl za každého psa, kterého jsem
vykopal ze cvičiště, dostal pořádně najíst, moc by
nechybělo a vy- dal bych za dva Dvojocasníky.“
Zahvízdal jsem na Lištičku. Celá zablácená ke mně
přiběhla, lízala mi nos a dlouze mi vyprávěla o
tom, co se mě po táboře nahledala. Že ro- zumím
zvířecí řeči, to jsem jí neprozradil, jinak bych s
ní nebyl vůbec obstál. Zapjal jsem si ji tedy do
pršáku. Dvojocasník zatím přešlapoval, dupal a
bručel si něco pro sebe. „Zvláštní! Zvláštní věc!
Máme to v rodině. Kampak se ta ošklivá po- tvůrka
poděla?“ Bylo slyšet, jak kolem sebe šmátrá
chobotem. „Zřejmě každý máme nějakého brouka v
hlavě,“ povzdechl si a od- frkl. „Tak se mi zdá,
pánové, že jsem vás tím zatroubením polekal.“
„Polekal, to zrovna ne,“ řekl hulánský kůň, „mně
se jen zdálo, jako bych měl na hřbetě místo sedla
sršně. Už s tím nezačínej.“ „Mě straší pejsek a
tady velblouda zas ošklivé sny.“ „Štěstí, že
nemusíme bojovat všichni stejně,“ řekl hulánský
kůň. Mladý mezek dlouho mlčel a najednou řekl:
„Rád bych věděl, moc rád bych věděl, proč musíme
vůbec bojovat.“ „Protože nám to kážou,“ frkl
pohrdlivě hulánský kůň. „Rozkaz,“ řekl mezek Vilík
a scvakl zuby. „Hukm hai!“ (Tak zní rozkaz!)
zachrčel velbloud. A Dvojocasník a vol- ci po něm
opakovali: „Hukm hai!“ „Ano, ale kdo ho dává?“
zeptal se mezčí nováček. „Člověk, který ti jde u
hlavy nebo ti sedí na hřbetě nebo tě drží na
ohlávce nebo ti kroutí ocas,“ ozval se Vilík, po
něm hulánský kůň, vel- bloud a volci. „Ale kdo jim
dává rozkaz?“ „Moc bys toho, mládenče, chtěl
vědět,“ usadil ho Vilík, „ještě dostaneš kopanec.
Poslouchej člověka, který jde před tebou, a na nic
se neptej.“ 125 „Správně,“ řekl Dvojocasník. „Já
vždycky poslechnout nemohu, pro- tože trčím někde
uprostřed, ale Vilík to říká správně. Poslouchej
toho, kdo stojí vedle tebe a poroučí, jinak
zastavíš celou baterii a ještě ti na- řežou.“
Volci od děl se zdvihli a řekli: „Hnedle bude den.
Vrátíme se na svá stanoviště. Pravda, vidíme jen
svýma očima a chytří moc nejsme, ale my dva jediní
jsme se v noci nebáli. Dobrou noc, hrdinové.“
Nikdo ani nemukl. Hulánský kůň to zkusil zamluvit:
„Kdepak je ten psík? Kde je pes, tam je člověk.“
„Tady, pod spodkem děla u svého pána,“ hafla
Lištička. „Ty nemehlo, ty velbloudisko, tys nám
převrhl stan. Můj pán se hrozně zlobí.“ „Fú!“
vyhrkli volci. „Tak to bude běloch.“ „Toť se ví,“
řekla Lištička. „Copak si myslíš, že se o mě stará
nějaký černý honák volků?“ „Uá! Uach! Fú!“
polekali se volci. „Honem pryč!“ Jak se brodili
blátem, nějak se s jařmem napíchli na voj vozíku
se střelivem a zůstali trčet. „To jste to
vyvrbili,“ řekl klidně Vilík. „Neškubejte sebou.
Do rána se nehnete. Copak je vám?“ Po způsobu
indického rohatého dobytka začali volci syčivě
funět, strkali se, škubali, motali, dupali,
vztekle chroptěli, nohy jim ujížděly, div nespadli
do bláta. „Ještě si zlámete vaz,“ napomenul je
hulánský kůň. „Co máte proti bělochům? Já s nimi
žiji.“ „Když oni – nás – pojídají! Zatlač!“ řekl
krajní volek. Jařmo prasklo a oba se spolu
odštrachali. Předtím jsem vůbec netušil, proč se
indický dobytek Angličanů tak bojí. Jíme hovězí –
honák se ho ani nedotkne – a dobytku se to ovšem
nelíbí. „Ať mě sedlovými řetízky seřežou. Kohopak
by napadlo, že se dvě taková nemotorná hovada
splaší?“ řekl Vilík. „Nech je být. Půjdu se na
toho člověka kouknout. Pokud vím, běloši mívají
všelicos po kapsách,“ řekl hulánský kůň. 126 „Tak
tě opustím. Že bych je měl nějak moc rád, to ne.
Ostatně běloši, kteří nemají kde spát, bývají
šmahem zloději, a já mám na hřbetě hro- madu
státního majetku. Pojď, chlapče, vrátíme se na své
stanoviště. Dobrou noc, Australane! Uvidíme se
snad zítra na přehlídce. Dobrou noc, milý Otýpko!
– Nepoddávej se tolik citům. Dobrou noc, Dvojocas-
níku! Netrub, až půjdeš zítra na cvičiště kolem
nás. Mateš nám řady.“ Mezek Vilík vojenským krokem
furiantsky odšmatlal. Hulánský kůň mi tak dlouho
čmuchal v náprsních kapsách, až dostal suchar.
Lištička, ta mazaná potvůrka, mu zatím bájila o
tom, že chováme, já a ona, tucty koní. „Na
přehlídku si zítra přijedu v loveckém vozíku,“
řekla. „Kde ty bu- deš?“ „Na levé straně druhé
škadrony. Já, slečinko, udávám krok celému
oddílu,“ řekl dvorně. „Už musím za Bertíkem. Mám
zablácený ocas, než mě na přehlídku vyparádí, bude
mít dvě hodiny co dělat.“ Odpoledne se konala
velká přehlídka všech třiceti tisíc mužů. Dosta-
li jsme s Lištičkou pěkné místo blízko místokrále
a afghánského emíra. Ten měl na hlavě vysoký černý
astrachánový širák a na něm uprostřed velkou
démantovou hvězdu. Zprvu nám svítilo sluníčko,
kolem nás pochodovaly pluky, vlna za vlnou se
stejnoměrně sunuly nohy, ve vy- rovnaném šiku za
nimi jela děla, až nám oči přecházely. Podle
krásné melodie „Bonnie Dundee“ drobným klusem se
přihnala kavalerie. Liš- tička, usazená na
loveckém vozíku, zastříhala ušima. Kolem nás
ujíždě- la druhá hulánská škadrona a v ní hulánský
kůň; ocas měl jak hedváb- ný, hlavu vtaženou na
prsa, jedno ucho namířeno dopředu, druhé dozadu,
vykračoval si plavně jako při valčíku a udával
krok celé škad- roně. Potom projela kolem velká
děla. Uviděl jsem Dvojocasníka ještě se dvěma
jinými slony zapřaženého do čtyřicetiliberního
obléhacího děla, za nimi pak šlo pod jařmem dvacet
párů volků. Sedmý pár měl nové jařmo a vypadal
nějak toporně a utrmáceně. Nakonec projela
šroubovací děla a mezek Vilík se tvářil jako
velitel vojska. Postroj měl namaštěný a vyleštěný,
až se celý blyštil. Provolal jsem mezkovi Vilíko-
vi hurá, ale on se nedíval ani napravo, ani
nalevo. 127 Znovu se rozpršelo a chvíli byla
taková mlha, že na pohyb vojska nebylo vidět.
Seskupilo se na planině do půlkruhu a potom se
roztáhlo v šik. Šik rostl a rostl a rostl, až
měřil od jednoho křídla k druhému tři čtvrtě míle
– pevná hradba mužů, koní a děl. Postupoval přímo
k místo- králi a emírovi, jak se k nim blížil,
země se otřásala jako paluba na par- níku, když
jdou stroje na plnou páru. Kdo tam nebyl, nedovede
si představit, jaký dojem mají z takového
stejnoměrného postupu diváci, i když vědí, že je
to pouhá přehlídka. Koukl jsem po emírovi. Až
doposud nedal na sobě znát úžas. Ale najed- nou
vyvalil oči, hmátl po uzdě a ohlédl se. Chvíli to
vypadalo, že užuž vytasí šavli a proseká se přes
Angličany a Angličanky usazené vzadu v kočárech. A
tu postupující šik rázem strnul, země se přestala
třást, vojsko zasalutovalo a najednou spustilo
třicet kapel. Přehlídka skončila a pluky odtáhly v
dešti do tábora. Pěchotní kapela zanotovala:
Velká, prostřední i malá, hurá! do archy se
ubírala zvířata vždy po dvou, trala! Všechna se
tam namačkala, aby nezmokla! A tu jsem zaslechl
nějakého stařičkého, prošedivělého vlasatého ná-
čelníka odněkud ze Střední Asie, který k nám
přišel s emírem, jak se vyptává domorodého
indického důstojníka. „Jakpak takový div
dokážete?“ řekl. Důstojník mu odpověděl:
„Poslechnou na rozkaz.“ „Copak jsou zvířata tak
moudrá jako lidi?“ řekl náčelník. „Poslouchají
stejně jako lidi. Mezek, kůň, slon, volek
poslouchá po- háněče, poháněč seržanta, seržant
poručíka, poručík kapitána, kapitán majora, major
plukovníka, plukovník brigádníka, brigádník
generála, generál pak poslouchá místokrále, který
je císařovniným služebníkem. Tak to dokážeme.“ 128
„Kéž by to tak bylo i v Afghánistánu!“ povzdechl
si náčelník. „Tam poslouchá každý sám sebe.“
Domorodý důstojník si nakroutil kníry a řekl:
„Proto si musí váš emír, kterého neposloucháte,
chodit pro rozkazy k našemu místokráli.“ 129 Písně
táborových zvířat zpívané na vojenské přehlídce
Dělostřelečtí sloni Hlavou a koleny my působíme
strach a děs, dík nám byl Alexandr silný jako
Herakles, tak sloužíme, co bodec vrážejí nám do
šíje. Uhněte z cesty – deset stop se tyčí polní
artilerie. Volci od děl Prach hrozně neradi, když
granát na ně namíří, jsou celí bez sebe, ti
hrdinové v krunýři. Co s nimi! To zas volek tahoun
mnohem lepší je. Uhněte z cesty – je nás dvacet
párů polní artilerie. Jezdečtí koně Při melodii,
jakou hrají huláni, dragouni, husaři, to se to
uhání, na poslech koním stejně příjemná je, jako
když řekneš „voda“ nebo „stáje“. Ví každý, kdo je
v sedle pravý umělec, že hlavní věc je žrádlo,
trénink, hřebelec. Pak pyšně vzpínají se ve
škadroně dragounští, husarští, hulánští koně. 130
Mezčí baterie šroubovacích děl Vzhůru a vzhůru nás
to neustále nutí, až tam, kde kostrbatá cesta mizí
v suti. Jen zkuste zadržet ho, když se mezek
chystá stanout, kde víc než pro dvě nohy není
místa. Zdar seržantům, co nebrání nám prudce
stoupat, zmar honákům, co nechávají děla houpat.
Jen zkuste zadržet ho, když se mezek chystá
stanout, kde víc než pro dvě nohy není místa.
Zásobovací velbloudi Velbloud, tvor hrbatý, zná
málo not, jen chřtán, ten pozoun huňatý, ratata,
pozoun huňatý, mu troubí na pochod: Dál nejdu! A
nejdu! Ani hni! Zdá se mi: Tam z předních řad
někomu spad náklad. Bác! – už je na zemi. Ach,
shodit své břímě! Chvilku si pohovíme. Ta únava!
Urrr, Jarr! Grr! Arrr! Někdo tam vpředu výprask
dostává. Všechna zvířata sborem Pod jařmem i pod
chomoutem sehnuti anebo poutem pevně k sobě
připoutáni, 131 naložení, osedlaní, po pláni se
všichni plouží. Každý tak či onak slouží, úmorným
pochodem zpocen, od ran bičem krví zbrocen. S nimi
táhnou v jednom šiku houfy chmurných bojovníků.
Říkají si, uprášení, nač je válka, utrpení! Po
pláni se všichni plouží, každý tak či onak slouží,
pod jařmem i pod chomoutem, s druhy spoután jedním
poutem. 132 DRUHÁ KNIHA DŽUNGLÍ Kde se vzal strach
Vody je sotva nad paty, jsme kamarádi, já a ty,
jak na břehu tu sedíce, toužíme svlažit sanice. Je
vedro, nepohne se list, kdopak by myslil na
kořist. S vlkem leží bok po boku kolouch, strach
nemá z úskoku, jelen jen pozoruje spár, co otci
věštil smrt a zmar. Vody je sotva nad paty, jsme
kamarádi, já a ty. Jak zablýskne, hrom udeří, hned
skončí Vodní příměří. Zákon džungle – na celém
světě zákon nejstarší – pamatuje téměř na všechno,
co může obyvatele džungle potkat. Je to soubor
předpisů, zdokonalený časem i zvykem. Jak si snad
z dřívějších příběhů pamatu- jete, pobyl Mauglí
delší dobu v séónijské smečce a zákonu džungle se
učil u hnědého medvěda Bálúa. Věčné poučování se
chlapci zajídalo. Bálú mu stále tvrdil, že zákon
je jakási obrovská liána, kolem kdekoho se ovíjí a
uniknout nelze. „Jen co se, bratříčku, dožiješ
mého věku, však uvidíš, že kdeco v džungli podléhá
aspoň jednomu zákonu. Příjemná podívaná to zrovna
nebude,“ řekl Bálú. On to jedním uchem poslouchal
a druhým zas pouštěl ven. Takový chlapec pořád
jenom jí a spí, na nic nemyslí, a najednou je to
tady. Je- 134 den rok se Bálúova slova splnila, a
tu Mauglí zjistil, že se celá džungle řídí jedním
zákonem. Začalo to tehdy, když v zimě ani
nezapršelo. Při setkání v bam- busové houštině
řekl Mauglímu dikobraz Sáhí, že hlízy planých
ňamna- nů usychají. Sáhí je, jak známo, až směšně
mlsný a živí se jen tím nej- lepším a
nejzralejším. Mauglí se dal do smíchu: „A co je
mně po tom?“ „Zatím třeba nic,“ zachrastil Sáhí
upjatě a nevlídně bodlinami, „však se dočkáme. A
co ta hluboká skalní tůně pod včelí skálou, dá se
v ní, bratříčku, potápět?“ „Nedá. Hloupá voda z ní
nadobro mizí, nemám chuť rozbít si hlavu,“ řekl
Mauglí. Byl přesvědčen, že má rozumu za pět
obyvatel džungle. „Tvoje škoda. Skulinkou by ti
tam možná vnikla špetka moudrosti.“ Sáhí se rázem
naježil, aby ho snad Mauglí nezatahal za štětinky
na nose. O tom, co říkal Sáhí, pověděl pak Mauglí
Bálúovi. Bálú zvážněl a něco si jen tak pro sebe
zabručel: „Být tady sám, rázem bych změnil
loviště, než si vzpomenou druzí. Jenže když lovíš
mezi cizími, nakonec se s nimi porveš – ještě by
mému člověčímu mláděti ublížili. Počkáme, až
pokve- te mahua.“ Oblíbený Bálúův strom mahua to
jaro vůbec nekvetl. Voskově zele- navé, zažloutlé
květy zprahly vedrem, ještě než se rozvily. Bálú
si stoupl na zadní nohy a zatřásl stromem, ale na
zem spadlo jenom pár uhnilých okvětních plátků.
Krůček po krůčku pronikalo nezkrotné vedro až do
lůna džungle, až od něho žloutla, hnědla, černala.
Zelený porost na stě- nách roklí se spálil žárem
na zpřetrhané drátky a zkroucené mázdry
trouchniviny. Na okraji vsáklých a speklých
skrytých tůní tkvěla po- slední drobounká stopa
jakoby z litiny. Ze stromů se odlepily šťavnaté
popínavé rostliny a zmíraly u jejich paty. V
horkém větru vadl a chrastil bambus a hluboko v
džungli se mech sloupal ze skal, až byly stejně
holé a žhavé jako tetelivě modré valouny v
řečišti. Hned počátkem roku se odebrali na sever
ptáci a opice. Věděli, co se blíží. Srnci a kňouři
se pouštěli do pustých polí poblíž vesnic a často
hynuli lidem před očima; ti byli tak slabí, že je
ani nestačili skolit. Je- nom luňák Číl tam zůstal
a tloustl, mršiny měl hojně a šelmám, které se 135
samou slabostí neprodraly na nová loviště, večer
co večer zvěstoval, že tři dny letu na všechny
strany slunce hubí džungli. Pořádný hlad Mauglí
doposud nezakusil. Bral teď zavděk tři léta sta-
rým plesnivým medem, vyškrabaným z opuštěných
skalních úlů – čer- ným jako smůla a s popraškem
zaschlého cukru. Slídil také po červech zalezlých
do stromové kůry a vosy okrádal o mláďata. Zvěř v
džungli byla kost a kůže a Baghíra se pořádně
nenajedl, i když v noci třikrát po sobě něco
ulovil. Že chyběla voda, to bylo nejhorší.
Obyvatelé džungle pijí sice zřídka, ale když se k
tomu dostanou, napijí se důkladně. A parno
nepřestávalo, vstřebalo veškerou vláhu, nakonec se
hlav- ním řečištěm Vaingangy prodíral mezi mrtvými
břehy pouhý pramínek. Divoký slon Háthí, který se
dožívá více než sto let, uviděl, jak se zpro-
střed řeky vynořuje a osychá protáhlý tenounký
modrý skalní hřbet. I poznal, že hledí na Mírovou
skálu, a jako kdysi před padesáti lety jeho otec,
i on teď vztyčil chobot a vyhlásil Vodní příměří.
Chraplavě to po něm vykřikovali srnci, divocí
kanci a buvoli; široko daleko kroužil luňák Číl a
hvízdavým a pištivým hlasem kdekoho na to
upozorňoval. Kdo po vyhlášení Vodního příměří
zabíjí u napajedla, toho stihne smrt. Je to proto,
že pití je přednější než jídlo. Při nedostatku
zvěře se každý v džungli nějak protluče. Ale voda
je voda, a jakmile se obyvatelé džungle přihrnou k
jedinému zdroji, aby se tam posilnili, rázem
ustane boj. Za lepších časů bývalo vody hojně. Jít
se napít k Vainganze nebo jinam znamenalo dát
život v sázku, patřilo to ke kouzlu těch nočních
toulek. Slézt opatrně dolů, aby ani lísteček
nezašustil, po kolena ve vo- dě přebrodit mělké
peřeje, přehlušující všechen zvuk odzadu, s usta-
vičným ohlížením se napít, kdejaký sval ve střehu,
a při náhlém leknutí střemhlav vyrazit, vyválet se
na písečném okraji a důkladně napitý a na čenichu
zmáčený se vrátit k obdivem žasnoucímu stádu, v
tom si zvlášť libovali srnečci s lesklým parožím
už proto, že je mohl každou chvíli povalit a
drapnout Baghíra nebo Šér Chán. Skončila
nebezpečná hra na život a na smrt, v jednom houfu
se vyhladovělí a utrmácení obyvatelé džungle –
tygr, medvěd, buvol, vepř – táhli k opadlé řece,
chlemtali 136 zkalenou vodu a dlouho pak v ní
trčeli tak zmalátnělí, že se ani nemohli hnout
dál. Celý den hrabali srnci a vepři v hlíně po
něčem lepším, než je suchá kůra a uschlé listí.
Nikde bahnité tůně, aby se v nich buvoli
ochladili, nikde osení, aby si je uškubli. Dávno
už odlezli z džungle až k řece hadi a těšili se na
nějakou zatoulanou žábu. Leželi stočeni kolem
vlhkých kamenů a nezaútočili, ani když je
čmuchající vepř rypákem odstrčil. Říční želvy
vyhubil vychytralý Baghíra a ryby, ty se hluboko
zaryly do rozpraskaného bahna. Jako dlouhý had se
přes mělčinu táhla Mírová skála a se sykotem se o
její rozpálené stěny vypařovaly malátné vlnky. Noc
co noc tam Mauglí nacházel chládek a společnost.
Ani nejhlado- vější nepřátelé teď o něho nestáli.
Při své nahotě vypadal ještě hube- nější a
ubožejší než druzí. Vlasy, vyrudlé od slunce, měl
jako koudel. Žebra mu vystupovala jako proutí na
košíku. Od lezení a slídění po čty- řech měl
kolena a lokty samý mozol. Na vyzáblých nohou a
rukou vypa- daly ty mozoly jako uzlíky travních
stébel. Chladným a klidným zrakem se však díval
zpod rozcuchané kštice. Jeho rádce v těžkých
časech, Bag- híra, mu radil, aby se pohyboval
klidně, lovil zvolna a vůbec se nerozči- loval.
„Je to bída,“ řekl černý pardál jednoho večera
žhnoucího jako pec. „Však ona pomine, jen to
vydržet. Jestlipak máš, člověčí mládě, plné
břicho?“ „Něčím jsem se nacpal, ale nic to není
platné. Snad na nás deště za- pomněly a už se
nevrátí, nemyslíš, Baghíro?“ „To nemyslím. Však
ona zas rozkvete mahua a koloušci zbuclatí od
čerstvé trávy. Pojď k Mírové skále, poslechneme
si, co je nového. Skoč mi, bratříčku, na hřbet.“
„Nosit břemena, to se teď nehodí. Zatím se udržím
na nohou. Ani ty, ani já věru na krmné volky
nevypadáme.“ Baghíra si změřil rozedrané,
zaprášené boky a zašeptal: „Dnes v noci jsem
skolil zapřaženého volka. Pěkně jsem to
dopracoval: nebýt toho, že byl pod jařmem, ani
bych si netroufl po něm skočit. Úúú!“ 137 Mauglí
se zasmál: „Stali se z nás náramní lovci. Já si už
troufám na červy.“ Praskajícím podrostem slezli
oba na říční břeh, na všech stra- nách vroubený
krajkovím mělčin. Přistoupil k nim Bálú a řekl:
„Voda dlouho nevydrží. Jen se podívejte tamhle na
druhou stranu! K řece vedou stezky jako lidské
silnice.“ Tuhá tráva džungle na protější pláni
uhynula vstoje, jako by byla mumifikována. Od
stezek, které si srnci a kanci k řece vyšlapali,
byla bezbarvá planina žíhána prašnými stružkami,
proraženými v desíti- stopové trávě. Už teď záhy
zrána se těmito dlouhými alejemi valili k vodě
první návštěvníci. Jako šňupavý tabák dráždil
prach laňky a kolouchy ke kýchání. Výš proti
proudu řeky na ohbí mrtvé tůňky obklopující
Mírovou skálu i strážce Vodního příměří stál se
svými syny divoký slon Háthí, při mě- síčku všecek
vyzáblý a šedý, kýval se ze strany na stranu –
stále se jen kýval. Kousek pod ním stál srnčí
předvoj, dále za nimi divocí kanci a bu- voli. Na
protějším břehu, kde rostou vysoké stromy až u
vody, měli vy- hrazené místo masožravci, tygři,
vlci, pardáli, medvědi a jiní. „Jedním zákonem se
řídíme, to je vidět,“ řekl Baghíra. Jak lezl do
vo- dy, zadíval se na druhý břeh: s vypoulenýma
očima, s parohy cvakají- cími o sebe se tam cpali
a strkali srnci a kanci. „Dobrý lov vám všem, kdo
jste z mé krve,“ dodal a natáhl se na mělčině tak,
že mu jeden bok čouhal z vody. Potom procedil mezi
zuby: „Nebýt zákona, to by se nám to lovilo.“
Poslední věta neušla nastraženým uším srnců.
Jejich řadami proběhl ustrašený šepot. „Příměří!
Nezapomeň na příměří!“ „Ticho, vy tam, ticho!“
zahuhlal divoký slon Háthí. „Příměří platí,
Baghíro. Nehodí se mluvit o lovu.“ „To já dobře
vím.“ Baghíra zakoulel žlutýma očima směrem k hor-
nímu toku. „Pojídám želvy – chytám žáby. Ngája!
Kdyby mi tak šlo k duhu chroustání větviček!“ „To
je taky naše vroucí přání,“ mekl koloušek. Narodil
se teprve na jaře a moc se mu to na světě
nezamlouvalo. I Háthí se navzdory celé té 138 bídě
obyvatel džungle uchichtl. Mauglí, o lokty opřený
v teplé vodě, se však rozesmál na celé kolo a
nohama šlehal vodu, až se zpěnila. „Dobrá,
zelenáči,“ zavrněl Baghíra. „Až vyprší příměří,
budeš to mít u mě k dobru,“ a v šeru si koloucha
pronikavě změřil, aby ho pak s urči- tostí poznal.
Jeden po druhém se u napajedel rozpovídali. Se
šťoucháním a chroch- táním si kanec zjednával víc
místa. Buvoli na sebe bučeli, jak se smekali po
písečných násypech. Srnci trpce žalovali, že si
samým sháněním po- travy div nohy neuběhají! Občas
se přes řeku na něco zeptali masožrav- ců, ale nic
kloudného se od nich nedověděli. Ve skálách a
drnčících halu- zích skučel a zas utuchal žhavý
vítr džungle a metal na hladinu větvičky a prach.
„Hynou i lidé u pluhu,“ ozval se mladý sámbhar.
„Tři jsem zahlédl od západu slunce do soumraku.
Leželi bez hnutí a jejich volci taky. Za chvilku
tak budeme ležet i my.“ „Od včerejší noci řeka
zase opadla,“ řekl Bálú. „Zažil jsi už, Háthí, ta-
kové sucho?“ „Však ono přejde, ono přejde,“ řekl
Háthí a vodou si pokropil záda i boky. „Jednoho
tady máme, ten to dlouho nevydrží,“ řekl Bálú a
pohledem zavadil o milovaného chlapce. Mauglí se
ve vodě posadil a zlostně řekl: „To myslíš mě?
Dlouhý kožich přes kosti nemám, zato – zato kdyby
tebe, Bálúe, stáhli z kůže –“ Háthí se nad tím
všecek otřásl a Bálú přísně spustil: „Člověčí
mládě, takhle mluvit s učitelem zákona se nesluší.
Bez kožešiny mě jakživ ni- kdo neviděl.“ „Vždyť já
jsem to, Bálúe, tak zle nemyslel. Smysl byl ten,
že ty jsi tak- řka kokosový ořech ve slupce. Já
jsem stejný ořech, jenže zbavený slupky. A ta
tvoje hnědá slupka –“ Mauglí seděl s nohama
zkříženýma pod sebe a jako vždy šermoval při řeči
ukazovákem. Tu po něm Baghíra hrábl měkkou tlapou
a naznak ho převrátil do vody. 139 Chlapec se s
prskáním vynořil a černý pardál ho pokáral: „Čím
dál hůř. Nejprve bys Bálúa stáhl z kůže, teď zas z
něho děláš kokosový ořech. Dej pozor, ať ti
neudělá, co dělají zralé ořechy.“ „A co?“ Z
nepozornosti Mauglí nalítl na nejstarší chyták
džungle. „Že ti rozbije hlavu,“ řekl klidně
Baghíra a znovu ho potopil. „Dobírat si učitele
není správné,“ řekl medvěd a potřetí se Mauglí
octl pod vodou. „Že není správné! Co chcete? Ten
naháč si tady lítá, tropí si šašky z lovců, kteří
něco dokázali, a i ty nejlepší z nás pro nic a za
nic tahá za vousky.“ To se dobelhal k vodě chromý
tygr Šér Chán. Chvíli se pásl na leknutí srnců z
protějšího břehu, potom sklonil hranatou,
laločnatou hlavu a při chlemtání zavrčel: „Džungle
se nám proměnila v líheň holá- tek. Podívej se na
mě, člověčí mládě.“ Mauglí se na něho podíval –
přesněji řečeno s drzostí sobě vlastní zabodl do
něho zrak – a za chvíli Šér Chán zneklidněl a
odvrátil hlavu. Napil se a zabručel: „Člověčí
mládě sem, člověčí mládě tam. Není to mládě
člověčí ani jiné, vždyť ze mě nemá strach.
Napřesrok abych se ho dovolil, než začnu pít.
Vrrr!“ „To se ti může stát,“ Baghíra si ho upřeně
změřil, „i to se ti může br- zo stát… Fuj, Šér
Cháne! Jakou hanbu jsi to zas na nás uvalil?“ Od
namočené brady a tlamy chromého tygra plavaly po
řece tmavě mastné čmouhy. Šér Chán chladně
odtušil: „Je to od člověka, před hodinou jsem
skolil člověka.“ A dál si pro sebe vrčel a předl.
V řadách zvířat se to zakolísalo a zavlnilo, ozval
se šepot, ten pak zmohutněl v ryk: „Člověka
skolil! Člověka! Člověka!“ Kdekdo upíral zrak na
divokého slona Háthího, ale Háthí jako by
neslyšel. Háthí jedná až v pravý čas, proto se
dožívá tak vysokého věku. „Skolit člověka v
takovou dobu! To jsi nenašel jinou kořist?“
Baghíra štítivě vylezl z potřísněné vody a jako
kočka si otřepal tlapy. „Chtěl jsem pochoutku, ne
potravu, proto jsem ho skolil.“ Znovu se ozval
ustrašený šepot a bystrým očkem zamžoural Háthí po
Šér Chánovi. 140 „Pochoutku,“ zahuhlal Šér Chán.
„Jdu se po něm napít a umýt. Chce mi to někdo
zakázat?“ Jako bambus ve vichru se Baghírovi
prohnul hřbet. Háthí jen zdvihl chobot a klidně
promluvil. „Tedy pro pochoutku jsi ho skolil?“
zeptal se ho. Háthímu je radno na otázku
odpovědět. „Zajisté. Bylo to mé právo, byla to má
noc. Však ty to, Háthí, víš,“ ozval se dost
zdvořile Šér Chán. „Ano, vím,“ odpověděl Háthí.
Odmlčel se a řekl: „Už ses napil dosyta?“ „Pro
tuto noc jsem syt.“ „Tak se kliď odtud. Řeka je na
to, abys z ní pil, ne abys ji znečišťoval. Jenom
chromý tygr se ohání svým právem v tuto dobu, kdy
– kdy trpí- me všichni stejně – lidé i obyvatelé
džungle. Ať už ses očistil, nebo ne, táhni, Šér
Cháne, do pelechu.“ Poslední slova na něho
zatroubil břeskně jak z polnice a jeho tři sy-
nové se hnuli o krůček vpřed. Nebylo to ani třeba.
Šér Chán si ani zavr- čet netroufl a zmizel.
Stejně jako druzí i on věděl, že když jde do tuhé-
ho, Háthí je pánem džungle. „O jakém právu to
mluví Šér Chán?“ pošeptal Mauglí do ucha Baghí-
rovi. „Skolit člověka je přece vždycky hanba. Tak
to stojí v zákoně. A Háthí najednou tvrdí –“
„Zeptej se ho, bratříčku. Já nevím. Ale aťsi je to
správné, nebo ne, nebýt Háthího slov, málem jsem
dal tomu chromému řezníkovi za vy- učenou. Rovnou
po skolení člověka přijít k Mírové skále a ještě
se tím chlubit – to dělá jen šakal. A ke všemu nám
potřísnil vodu.“ Chvíli to trvalo, než si Mauglí
dodal odvahy. Oslovit rovnou Háthího, to nebylo
jen tak. Nakonec zvolal: „Co to má vlastně Šér
Chán za právo, Háthí?“ Ozvěnou se jeho slova
rozlehla po obou březích. Obyvatelé džungle jsou
náramně zvědaví, a co zrovna zažili, tomu snad
jediný z nich rozuměl – zamyšlený Bálú. „Je to
starý příběh, starší než džungle,“ řekl Háthí.
„Ticho tam na březích, já vám ten příběh povím.“
141 Kanci a buvoli se chvíli šťouchali a strkali;
až nakonec vůdci stáda jeden po druhém křikli:
„Čekáme.“ Háthí pokročil vpřed, až mu tůně u
Mírové skály sahala po kolena. Vyzáblý, vrásčitý,
kly zažloutlé, ale přece jen bylo na něm vidět, že
je uznávaným pánem džungle. „Sami víte, dětičky,“
spustil, „že nejvíc ze všeho se bojíte člověka.“
Zamručeli na souhlas. „Ten příběh se, bratříčku,
týká tebe,“ řekl Baghíra Mauglímu. „Mne? Vždyť
patřím do smečky – lovím spolu se svobodným
lidem,“ bránil se Mauglí. „Copak mám s lidmi
společného?“ „A proč se bojíte člověka, to
nevíte?“ pokračoval Háthí. „Řeknu vám to. V
prvopočátcích džungle, kdy to bylo, není známo,
my, její obyvate- lé, jsme spolu chodili a neměli
před sebou strach. Tehdy nebylo sucho, na jednom
stromě rostlo listí, kvítí i ovoce a my jsme se
živili jen listím a kvítím a trávou a ovocem a
kůrou.“ „To jsem rád, že jsem se tehdy nenarodil,“
oddychl si Baghíra. „Kůra se hodí jen na broušení
drápů.“ „A vládcem džungle byl Prvotní slon Thá.
Ten vytáhl chobotem džungli z vodní hladiny. Kde
kly zbrázdil zemi, tam se rozběhly řeky, kde šlápl
nohou, tam vytryskly tůně pitné vody, když
zatroubil chobo- tem, stromy se kácely. Tak
stvořil Thá džungli. A tak mi ten příběh vy-
právěli.“ „Na šťavnatosti mu Háthí nijak neubral,“
zašeptal Baghíra a Mauglí se smál do hrsti. „Tehdy
nebyly obilné klasy a melouny a pepř a cukrová
třtina, ani domky, jak je všichni znáte. Člověka
obyvatelé džungle neznali, jako jeden lid žili v
džungli. Pastvy bylo sice dost pro všechny, ale
brzo se kvůli jídlu poškorpili. A to z pouhé
lenosti. Kdekdo se chtěl krmit vleže, tak to
děláváme dosud, když zjara vydatně naprší. Prvotní
slon Thá zatím pilně vytvářel nové džungle a do
řečišť zaváděl toky. Všechno obcházet nemohl,
ustanovil tedy pánem a soudcem nad džunglí Prvot-
ního tygra: jemu ať obyvatelé džungle přednášejí
své spory. Jako každý jiný i Prvotní tygr se tehdy
živil ovocem a trávou. Statný byl jako já a
překrásný, po celém těle žlutý jako rozkvetlá
liána. Jediný pruh ani 142 šmouhu neměl na kůži v
těch blahých mladistvých letech džungle. Bez bázně
před něho obyvatelé džungle předstupovali a jeho
slovo bylo džungli zákonem. Byli jsme tehdy,
pamatujte, jediný lid. A tu jednou večer vzplála
mezi dvěma srnci hádka – byla to hádka o pastvu,
jaká se teď vyřizuje hlavou a předníma nohama –, a
jak tak před Prvotním tyg- rem, uvelebeným v
kvítí, oba hájili svou věc, jeden prý do něho rýpl
parohy. Prvotní tygr zapomněl, že je pánem a
soudcem nad džunglí, skočil po srnci a zlámal mu
vaz. Až do toho večera nikdo z nás nezahynul.
Prvotní tygr pochopil, co provedl, a pachem krve
zmámen utekl do severních bažin. My, obyvate- lé
džungle, jsme se octli bez soudce a rvali se mezi
sebou. Thá ten lo- moz zaslechl a hned se vrátil.
Jeden mu vykládal to, druhý zas ono, ale Thá
zahlédl v kvítí mrtvého srnce a zeptal se, kdo ho
zabil. Nikdo z nás, obyvatel džungle, mu to
nechtěl povědět, zmámil nás totiž pach krve, jako
nás občas zmámí dodnes. Rejdili jsme kolem dokola,
metali kozel- ce, výskali a pohazovali hlavou.
Nařídil tedy Thá stromům s převislými větvemi a
džunglovým liánám, ať mu srncova vraha poznamenají
tak, aby ho poznal. I řekl Thá: ‚Kdo bude nyní
pánem nad obyvateli džung- le?‘ Vyskočil Šedý
opičák, který je domovem ve větvích, a řekl: ‚Já
budu pánem džungle.‘ Thá se zasmál, řekl ‚Budiž!‘
a zlostně odešel. Znáte, dětičky, Šedého opičáka.
Byl tehdy stejný jako teď. Zprvu se tvářil moudře,
ale za chvíli se už drbal a skákal jako divý. Thá
se vrátil a zastihl Šedého opičáka, jak se po
hlavě zavěšen z větve posmívá těm dole a oni se
zas posmívají jemu. A tak nebyl v džungli zákon –
jenom bláhové řeči a planá slova. I svolal nás Thá
a řekl: ‚Váš první pán uvalil na džungli smrt a
druhý hanbu. Nezbývá tedy než zavést zákon, a to
zákon, který neporušíte. Poznáte Strach, a až ho
zastihnete, poznáte, on že je vaším pánem, a
ostatní už přijde samo.‘ I řekli jsme my obyvatelé
džungle: ‚Co je Strach?‘ A Thá řekl: ‚Hledejte ho
a naleznete.‘ Křížem krážem jsme tedy chodili po
celé džungli a hledali Strach a tu jednou buvoli
–“ „No ne!“ ozval se z písčiny vůdce buvolů. 143
„Ano, Maiso, byli to buvoli. Vrátili se z džungle
a oznámili, že v jedné sluji dřepí Strach, po
celém těle je lysý a chodí po zadních nohou. Šli
jsme tedy my, obyvatelé džungle, za stádem, až
jsme přišli ke sluji. V ústí sluje stál Strach, a
jak tvrdili buvoli, byl lysý a chodil po zadních
nohou. Když nás zahlédl, vzkřikl a svým hlasem nám
nahnal strach; ten nás trápí dosud. Polekaně jsme
se rozutekli, přitom jsme po sobě šlapa- li a do
krve se zraňovali. Ten večer jsme neulehli podle
starého zvyku pospolu – každé plémě se odebralo
jinam – kanci s kanci, jeleni s jeleny, paroháči
se přidružili k paroháčům, kopytníci ke kopytníkům
– svoji k svému – a tak jsme leželi v džungli a
celí se třásli. Jenom Prvotní tygr s námi nebyl,
pořád se skrýval v severních baži- nách. Když se
pak doslechl o tom, co jsme ve sluji spatřili,
řekl: ‚Půjdu za tím a zlámu tomu vaz.‘ Běžel ke
sluji celou noc, ale kudy běžel, pa- mětlivy
Tháova příkazu, stromy a liány skláněly větve,
prstem mu čmá- raly po zádech, bocích, čele a
sanicích a tak ho poznamenaly. Kde se ho dotkly,
všude mu na žluté kůži zůstaly skvrny a pruhy.
Však ty pruhy nosí jeho potomstvo dodnes. Dorazil
ke sluji a tu napřáhl lysý Strach ruku a
pojmenoval ho ‚Pruhovaný noční slídil‘. Prvotní
tygr se Lysého polekal a se skučením odběhl zpátky
do bažin.“ Mauglí, až po bradu ponořený ve vodě,
se uchichtl. „Prvotní tygr skučel a skučel, až ho
zaslechl Thá a řekl: ‚Copak tě trápí?‘ A tu k
obloze dnes už staré, tehdy však teprve nedávno
stvoře- né, zdvihl Prvotní tygr hlavu a řekl:
‚Vrať mi, Thá, zpátky moc. Před celou džunglí jsem
zostuzen, utekl jsem před Lysým, on mi ostudně
spílá.‘ – ‚A proč?‘ řekl Thá. ‚Protože jsem se v
bažinách zamazal blátem,‘ řekl Prvotní tygr. ‚Tak
si zaplav a vyválej se v mokré trávě, jestli je to
bláto, jistě je spláchneš,‘ poradil mu Thá.
Prvotní tygr si tedy zaplaval a potom se válel a
válel, až mu džungle vířila před očima, ale jediný
proužek mu z kůže nezmizel. Thá ho se smíchem
pozoroval. Tu řekl Prvotní tygr: ‚Za co se mi to
stalo?‘ A Thá řekl: ‚Za to, že jsi zabil srnce a
pustil do džungle Smrt. Se Smrtí sem přišel
Strach. Jako ty se bojíš Lysého, tak se obyvatelé
džungle bojí jeden druhého.‘ Tu řekl Prvotní tygr:
‚Mne se bát nebudou, vždyť je znám od
prvopočátku.‘ A Thá řekl: 144 ‚Jdi a uvidíš.‘
Běhal tedy Prvotní tygr na všechny strany a z
plných plic volal srnce a kance a sámbhary a
dikobrazy a jiné obyvatele džungle. Ale oni před
svým bývalým soudcem prchali, protože se báli.
Všechna pýcha Prvotního tygra přešla, i vrátil se,
hlavou tloukl o zem, nohama ryl do hlíny a prosil:
‚Vzpomeň si, Thá, že jsem býval pánem džungle!
Nezapomínej na mě. Nechť má moje potomstvo na
paměti, že mě kdysi netížila hanba ani strach!‘ I
řekl Thá: ‚To ti splním, vždyť jsme spolu byli při
stvoření džungle. Jednu noc v roce budeš na tom
stejně jako předtím, než jsi skolil srnce – ty i
tvé potomstvo. Potkáte-li tu noc Lysého – a
jmenuje se Člověk –, bát se ho nebudete, zato on
se bude bát vás, jako byste stále byli soudci
džungle a pány nade vším. Tu noc, co se bude bát,
prokaž mu milosrdenství, vždyť sám jsi zkusil, co
je Strach.‘ Tu odpověděl Prvotní tygr: ‚Víc si
nežádám.‘ Ale jen se šel napít, za- hlédl na
bocích a slabinách černé pruhy, i vzpomněl si, jak
ho Lysý po- jmenoval, a dostal zlost. Rok prožil v
bažinách a čekal, jestli mu Thá splní slib. Jednou
se Měsíční šakal (jak se říká večernici) vyhnul
džung- li, i uvědomil si Prvotní tygr, že nastala
jeho noc, odebral se tedy do sluje za Lysým. I
stalo se, jak mu Thá slíbil. Lysý před ním padl na
zem a zůstal ležet a Prvotní tygr ho praštil a
zlámal mu vaz. Domníval se, že jiný takový v
džungli není a že tedy zabil Strach. Očichával
kořist a tu zaslechl, jak jde k němu ze severních
lesů Thá, a najednou se rozlehl hlas Prvotního
slona, je to hlas, který zrovna slyšíte –“ Po
suchých, zprahlých kopcích zaburácel hrom, ale
déšť nepřinesl, jen blýskavice se míhaly za
hřebeny – a Háthí hovořil dále: „Zrovna takový
hlas uslyšel a ten mu řekl: ‚To je tvé
milosrdenství?‘ Prvotní tygr si olízl pysky a
řekl: ‚Co na tom. Zabil jsem Strach.‘ I řekl Thá:
‚Ty slepče a bláhovče! Smrti jsi rozvázal nohy a
budeš ji mít v patách, až nakonec zahyneš. Člověka
jsi naučil zabíjet!‘ Prvotní tygr strnulý nad
kořistí řekl: ‚Je docela jako ten srnec. Po
Strachu je veta. Znovu budu soudit obyvatele
džungle.‘ I řekl Thá: ‚Obyvatelé džungle už
nebudou před tebe předstupovat. Nebudou ti křížit
cestu, nebudou poblíž tebe uléhat ke spaní,
nebudou chodit za tebou, nebudou se pást u tvého
doupěte. Jen Strach půjde za 145 tebou a
neviditelným bičem tě požene, kam se mu zlíbí.
Jeho přičině- ním se ti půda pod nohama rozevře,
liána se ti ovine kolem krku a kme- ny kolem tebe
se srazí k sobě až do výšky, kam nedoskočíš.
Nakonec ti pak stáhne kůži a zabalí si do ní
mláďata, aby se zahřála. Neprokázal jsi mu
milosrdenství, on ti je taky neprokáže.‘ Prvotní
tygr si stále troufal, noc mu zatím neskončila,
řekl: ‚Co Thá slíbil, to slíbil. Snad mě o mou moc
nepřipravíš?‘ I řekl Thá: ‚Jak jsem řekl, jedna
noc ti náleží, ale něčím to odpykáš. Naučil jsi
Člověka zabí- jet, a on je učenlivý.‘ Prvotní tygr
řekl: ‚Leží mi u nohou, má zlámaný vaz. Celá
džungle nechť zví, že jsem zabil Strach.‘ Thá se
mu dal do smíchu: ‚Jednoho z mnohých jsi zabil,
ale povíš to džungli sám – tvá noc končí.‘
Rozbřesklo se, z ústí sluje vyšel další Lysý, na
cestě zahlídl skolenou kořist a nad ní Prvotního
tygra, i vzal ostrý kůl –“ „Teď se rozhánějí čímsi
sečným,“ ozval se Sáhí, jak se chrastivě šou- ral
po břehu. On totiž velmi chutná Góndům – říkají mu
Hó-Igú – a dost zkusí od zákeřné góndské sekyrky,
která se jako vážka mihne mýtinou. „Byl to ostrý
kůl, jaký se zaráží na dno pasti,“ řekl Háthí.
„Vymrštil ho a vrazil Prvotnímu tygrovi hluboko do
slabin. I stalo se, jak pravil Thá. Se skučením
běhal Prvotní tygr po džungli tak dlouho, až si
kůl vyrval, a tak se celá džungle dověděla, že i
zdálky umí Lysý udeřit, a tím více se báli. A tak
se stalo, že Prvotní tygr naučil Lysého zabíjet –
však víte, co zlého kvůli tomu náš lid od té doby
snáší – od osidel, jam, pastí, létavých kůlů i
žhavých much, vyskakujících z bílého dýmu (Háthí
tím myslel ručnici) a od Rudého květu, který nás
vyhání do širých polí. A podle Tháova slibu jednu
noc v roce se Lysý tygra bojí a tygr dělá, co
může, aby se ho bát ne- přestal. Pamětliv
někdejšího zostuzení Prvotního tygra, jakmile ho
zastih- ne, na místě ho skolí. Jinak se Strach
prohání džunglí ve dne v noci.“ „Ahí! Aú!“ zaúpěl
srnec nad tím, co to pro ně znamená. „Když jako
teď na všechny dolehne jediný velký strach, jen
tehdy odložíme my, obyvatelé džungle, své drobné
strachy a jako teď se shromáždíme na jednom
místě.“ 146 „A to se člověk bojí tygra jenom jednu
noc?“ zeptal se ho udiveně Mauglí. „Jen jednu
noc,“ řekl Háthí. „Ale pokud vím, pokud my všichni
z džungle víme, Šér Chán skolí člověka třikrát za
měsíc.“ „Zajisté. To po něm skočí zezadu a při
úderu odvrátí hlavu, protože trne strachem.
Podívat se tak na něho člověk, hned uteče. Ale ve
svou noc si okázale zajde do vesnice, projde se
mezi domy, hlavu strčí až do dveří, že před ním
lidé padají na tvář, a tam skolí kořist. Jednu za
noc.“ Mauglí se převalil ve vodě a řekl: „Už
chápu, proč mi Šér Chán kázal, ať se mu podívám do
očí. Nic tím nezískal, protože můj pohled nevydr-
žel a já – já jsem mu rozhodně k nohám nepadl.
Jenže já nejsem člověk. Patřím k svobodnému lidu.“
„Hm!“ z hloubi huňatého hrdla broukl Baghíra. „A
jestlipak pozná tygr, že nastala jeho noc?“ „Je to
tehdy, když se Měsíční šakal ztrácí ve večerní
mlze. Jediná tyg- rova noc někdy připadne na suché
léto, jindy zas na vlhké deště. Na svědomí to má
Prvotní tygr, jinak by nikdo z nás neznal strach.“
Srnci smutně zamečeli a Baghíra se jen uštěpačně
ošklíbl a řekl: „A znají ten příběh lidé?“ „Znají
ho jenom tygři a my sloni, Tháovi potomci. Vyslech
jste mě, vy u tůní, domluvil jsem.“ Háthí ponořil
chobot do vody. Bylo to znamení, že mu není do
řeči. „Ale proč, pročpak se vlastně Prvotní tygr
dál neživil trávou a listím a stromy,“ zeptal se
Mauglí Bálúa. „Vždyť srnci jenom zlomil vaz. A ne-
snědl ho. Jak to, že si umanul na syrové maso?“
„Stromy a liány ho, bratříčku, poznamenaly a
udělaly z něho pruho- vanou šelmu, jakou je
dodnes. Omrzelo se mu jejich ovoce. Od toho dne se
mstí srncům a jiným býložravcům,“ řekl Bálú. „A ty
taky ten příběh znáš? Vida. Pročpak jsi mi ho
nevyprávěl?“ „Takových příběhů je v džungli plno.
Začít je vyprávět by nebralo konce. Pusť a netahej
mě, bratříčku, za ucho.“ 147 Zákon džungle Pro
poučení o nesmírné rozmanitosti zákonů džungle
jsem jich několik přebásnil; týkají se vlků. Bálú
si je stále prozpěvoval. Jsou jich ovšem ještě
stovky. Tady máte na ukázku pár pouček. Nuž,
pamatuj, zde platí zákony džungle a pražádné jiné.
Živ bude, kdo ctí je, kdo nezachovává je, ten
bídně zhyne. Jak liána pevně lpí na stromě,
odtrhnout nedá se ani – Tak chrání vlk smečku a v
odměnu za to zas smečka ho chrání. Když myješ se,
tak se myj důkladně. Pij jenom do polopita. Spi ve
dne, den na spaní stvořen je, v noci se kořist líp
chytá. Jen šakal se za tygrem na lovu plíží a živí
se drobty, až dospěješ v lovce, buď hrdý a vlastní
se kořisti chop ty. Je pánem tvým tygr a pardál a
medvěd. Jen netvař se hloupě. Měj Háthího v úctě.
A zdaleka obejdi kňourovo doupě. S tvou smečkou
když srazí se na stopě nějaká neznámá, cizí, buď
zticha. Snad vůdci se pokojně shodnou a různice
zmizí. Když ze smečky s nějakým druhem se do
křížku popadneš, čerte, hleď, aby se kdekdo z nich
nevrhl do boje, stranou se perte. V svém doupěti
každý vlk žije si bezpečně tak jako v hradě, vstup
nemusí dovolit vůdčímu vlkovi, ba ani radě. V svém
doupěti žije si vlk, ale doupě když do očí bije,
tu vzkáže mu rada a na jiném místě pak vyhrabe si
je. 148 Při večerním lovu nechť neplaší jeleny v
lese tvé vytí, ať bratři, co později vyjdou, též
nějaký úlovek chytí. Co stačíš, svým mláďatům,
družce i sobě si nachytej v lese, leč zábavu z
lovu si nedělej. Člověka zabíjet střež se! Kdo
slabšímu úlovek vyrve, ať na místě zhltne, co
může, a ostatek přenechá chudáku, patří mu hlava a
kůže. Co uloví smečka, to smečka nechť sní. Z toho
pravidlo plyne, že kdo by si z úlovku odnes kus
domů, ten potupně zhyne. Co uloví vlk, to jen
vlkovi celičké po právu patří. A když jim dá
svolení, smějí se přiživit ze smečky bratři. Jen
roček si z každého úlovku po právu soustíčko
zkusí, když požádá sytého lovce, ten vždycky mu
dovolit musí. Též vlčice s mláďaty v doupěti nárok
má na lepší kusy, když o kýtu z úlovku požádá,
každý jí vyhovět musí. Vlk, který je ve sluji
pánem, ten lovit smí, jak se mu zlíbí, a nesmí ho
pokárat smečka, jen rada mu vytknout smí chyby.
Kdo nad jiné lstivý je, silný a odvážný, vůdcem ho
zovem, ten všeliké mezery v zákoně vyplní rázným
svým slovem. Toť základní zákony džungle, je v
úctě mít věru se sluší. Věz: poslušnost všeho je
morkem a krví a tělem a duší. 149 Puránbhagatův
zázrak Tahali jsme ho za rukáv tu noc, co v
základech se chvěla zem. Naše láska, prostá slov,
to jinak říci neuměla. Déšť leje, kopec s rachotem
puká a v hlubině se tratí. Smrti jsme světce
vyrvali. Ach běda, už se nenavrátí. Je smutno
zvěři. Miloval ho každý láskou nelíčenou. On spí a
jeho rodáci nás odtud s divým láním ženou. V
jednom polosamostatném domorodém státě severních
končin Indie měli kdysi ministerského předsedu a
to byl bráhman z kasty tak vzne- šené, že kasta
pro něho vlastně nic neznamenala. Za otce měl
vysokého hodnostáře starosvětského hindského
dvora, kde se to hemžilo rozto- divnou holotou. V
dospělém věku Purándás pochopil, že se starobylý
řád mění, kdo to chce někam přivést, že musí být
zadobře s Angličany a všechno dělat po nich, jak
to oni pokládají za správné. A jakožto do- morodý
hodnostář že si přitom musí uchovat vladařovu
přízeň. Snadné to nebylo, ale klidný, uzavřený
mladý bráhman, po anglicku odchovaný na bombajské
univerzitě, v tom uměl chodit, až to v království
pone- 150 náhlu dotáhl na ministerského předsedu.
To znamená, že měl větší moc než mahárádža. Starý
král, věčně žehrající na Angličany s jejich
železnicemi a tele- grafy, umřel a mladistvý
králův nástupce, který měl domácího anglic- kého
učitele, si Purándáse velmi oblíbil. K nemalé
radosti anglického ministerstva zahraničních věcí
a indické vlády spolu s králem zakládal dívčí
školy, stavěl silnice, otvíral bezplatné státní
ošetřovny a výstavy zemědělských strojů, vydával
úřední ročenku O duševním a hmotném pokroku státu,
ale zásluhu o to ponechal králi. Anglický pokrok
domo- rodé státy většinou neuznávají bezvýhradně,
ony totiž na rozdíl od Purándáse – ten tomu naoko
věřil – nevěří, že co se hodí pro Angličana, hodí
se dvojnásob pro Asijce. Ministerský předseda se
přátelsky stýkal s místokráli, guvernéry,
podguvernéry, zdravotními i obyčejnými misio-
náři, s anglickými důstojníky-nimrody,
zajíždějícími na lov do státních rezervací, a také
s houfy turistů, za chladného počasí prohánějících
se po celé Indii a trousících rozumy. Ve volném
čase pak přesně podle anglického vzoru zakládal
lékařská a průmyslová stipendia, do největ- šího
indického deníku Průkopník psal dopisy a v nich
vykládal vlada- řovy záměry a cíle. Posléze se
odebral do Anglie. Po návratu pak chtě nechtě
zaplatil kněžím hromadu peněz; cestou přes černé
moře pozbude totiž kasty i vznešený bráhman
Purándás. V Londýně se stýkal s celebritami – s
lidmi po celém světě věhlasnými –, ale víc se
díval než mluvil. Od uče- ných univerzit dostal
doktoráty a o hindské společenské reformě před-
nášel a vykládal dámám ve večerních róbách. Celý
Londýn byl nad ním u vytržení: „Co se na světě
prostírá k večeři, s tak roztomilým člověkem jsme
se ještě nesetkali.“ Po návratu do Indie se na
něho sláva jen hrnula. Místokrál se osobně
vypravil k mahárádžovi, aby mu udělil velkokříž
indické hvězdy – samý démant, stužka a email. Při
tom obřadu byl Purándás za dunění děl pasován na
komtura řádu Indického císařství. Podepisoval se
pak sir Purándás, komandér řádu Indického
císařství. 151 V místokrálově stanu pak při večeři
povstal, na prsou stužku i řádo- vý řetěz, a na
přípitek vladaři odpověděl proslovem, že by
málokterý Angličan svedl lepší. Znovu zavládl ve
městě zprahlý klid, a tu za měsíc udělal Purándás
něco, co by žádného Angličana ve snu nenapadlo,
odumřel totiž svět- ským starostem. Indická vláda
dostala zpátky drahokamy posázený ry- tířský řád,
do čela státu byl jmenován nový ministerský
předseda a nižší úřady si zahrály na „škatule,
hejbejte se“. Kněží věděli, co se stalo, a lid to
tušil. Ale Indie je jediný kraj na světě, kde si
každý může dělat, co chce, a nikdo se ho na nic
neptá. Že se díván sir Purándás, komandér řádu In-
dického císařství, zřekl postavení, paláce i moci
a spokojil se žebráckou miskou a okrovým rouchem
sanjásina neboli světce, v tom nikdo neviděl nic
zvláštního. Podle starozákonního příkazu byl
dvacet let jinochem, dvacet let bojovníkem –
třebaže zbraň nenosil – a dvacet let hlavou rodi-
ny. Bohatství a moc vynakládal jen na věci
náležité. Pocty přijímal, ale nevyhledával.
Nablízku i v dáli zhlédl lidi i města a lidé i
města ho s úctou zdravili. Všeho toho se teď
vzdal, jako když člověk odloží nepotřebný plášť.
Oděn antilopí kůží, pod paží berlu s mosazným
držadlem, v ruce hnědou žebráckou misku z
hlazeného mořského ořechu, bos, sám a sám, s očima
k zemi sklopenýma prošel městskými branami – a z
bašty se za ním rozlehly salvy na počest šťastného
nástupce. Purándás jen pokývl hlavou. Veta po
dosavadním životě, žádný dojem, ať dobrý, či
špatný, v něm ten život nezanechal – pouhý mátožný
sen. Stal se z něho sanjá- sin – potulný žebrák
bez domova, jemuž bližní poskytují vezdejší chléb.
Pokud zbude v Indii krajíček na rozdělení, ani
kněz, ani žebrák tam neumře hlady. Maso Purándás
jakživ do úst nevzal, málokdy požil i ry- bu. Za
ta léta, co svrchovaně rozhodoval o milionových
částkách, ročně vydal za jídlo všeho všudy pět
liber. Už tehdy, kdy se mu celý Londýn kořil, snil
o klidu a pokoji – o tom, jak se na dlouhé, bílé,
prašné indické silnici potištěné bosýma nohama
chvíli netrhne zvolna se šinoucí proud chodců i
povozů a jak ostře čpí za soumraku kouř ze dřeva
pod fíkovníkem, kde poutníci usedli k večernímu
jídlu. 152 Když se pak měl ten sen ministerskému
předsedovi uskutečnit, uči- nil, co bylo třeba, a
za tři dni by člověk spíše našel bublinu v rýze
širo- širého Atlantiku než Purándáse v těch
putujících, hned se shlukujících, hned zas
rozcházejících milionech Indů. Kde ho zastihl
soumrak, tam si na noc rozprostřel antilopí kůži –
někdy v sanjásinském klášteře, hned u cesty. Někdy
v hliněné svatyni božstva Kálá Pír, kam ho zvali
jiní světci z mlhavé sekty jogínů, jako zvou
všechny lidi povznesené nad kastu i sektu. Někdy
za humny hind- ské vesničky, kam mu děti kradmo od
rodičů nosily jídlo. Jindy zas na vršku holé
pastviny, kde plápolavým ohníčkem z roští budil
ospalé velbloudy. Purándásovi – neboli
Puránbhagatovi, jak si teď říkal – to bylo jedno.
Zlhostejněla mu země, zlhostejněli mu lidé,
zlhostejnělo mu jídlo. Nohy ho však bezděky nesly
k severu a k východu, od jihu do Róhtaku, z
Róhtaku do Karnúlu, z Karnúlu do rozpadlé Samány a
dále proti proudu vyschlým řečištěm Gadžaru, které
se naplní, jenom když v kopcích zaprší, až jednoho
dne v dálce zahlédl obrys velkého Himálaje. Tu se
Puránbhagat usmál, vzpomněl si, že jeho matka z
rodu rádž- pútských bráhmanů pocházela někde od
Kulú – pořád se jí, horalce, stýskalo po sněhu –,
a kdo má v sobě špetku horalské krve, toho to na-
konec přitáhne zpátky do rodného kraje.
Puránbhagat vykročil k dolním svahům Siváliku, z
nichž jako sedmi- ramenné svícny trčí kaktusy, a
řekl si: „Tamhle se usadím a získám vědění.“
Kráčel silnicí od Simly a kolem uší mu hvízdal
studený vítr Himálaje. Naposled tamtudy slavnostně
jel s dusajícím jízdním doprovodem navštívit
místokrále, ten byl samá vlídnost a ochota. Hodinu
se tehdy bavili o společných londýnských známých a
o skutečném smýšlení in- dického prostého lidu.
Tentokrát Puránbhagat k nikomu na návštěvu nešel,
opřen o zábradlí v aleji kochal se nádherným
pohledem na pláň prostírající se pod ním do dálky
čtyřiceti mil, až ho domorodý muslim- ský strážník
upozornil, že zdržuje provoz. Puránbhagat vzdal
úctu zá- konu, vždyť znal jeho cenu a sám pro sebe
také zákon hledal. Odešel a přenocoval v prázdné
chatě u Čhótá Simly. Připadal si jako na samém 153
konci světa, jenže pouť mu teprve začínala. Ubíral
se po himálajsko-ti- betské silnici. Byla to deset
stop široká stezka: tu se zarývá do skály, tu se
na břevnech hrdě vypíná nad tisícistopými
propastmi; tu se noří do teplých, zavlažovaných,
uzavřených úžlabin, tu zas šplhá po holých,
travnatých hřbetech, do nichž slunce praží jako
zápalná čočka, tu se zas vine mokvavými šerými
lesy, kde kmeny od koruny až k patě obrůstá
kapradí a kde bažant toká po samičce. Potkával
tibetské pastýře se psy a ovčími stády, kde si
každá ovce nesla na hřbetě pytlík s boraxem,
kočovné dřevorubce a tibetské lámy v kápích a
řízách, konající pouť do Indie, vyslance odlehlých
horských státečků, o překot cválající na
kroužkovaných i grošovaných ponících, nebo
kavalkádu nějakého rádži ubírajícího se na
návštěvu. Jindy zas za celý dlouhý jasný den
zahlédl jen černého medvěda, jak pod ním v údolí
mručí a hrabe. Když tehdy vyrazil na cestu, v
uších mu dozníval rachot světa, tak to rachotí v
tunelu chvíli potom, co jím projel vlak. Po
zlezení Mutíánijského prů- smyku to však zmizelo a
Puránbhagat sám a sám, oči sklopené k zemi,
myšlenky v oblacích, kráčel a žasl a dumal. Jednou
navečer překročil až dosud nejvyšší průsmyk –
výstup mu trval dva dni – a tu se před ním
vynořilo pásmo zasněžených štítů oví- jejících
celý obzor – kopce vysoké patnáct až dvacet tisíc
stop, zdánlivě co by kamenem dohodil, a zatím k
nim bylo padesát až šedesát mil. Průsmyk věnčil
tmavý hustý les – s deodary, ořechy, planými
třešněmi, olivami a hrušněmi, ponejvíce však s
deodary neboli himálajskými ced- ry. Ve stínu
deodarů stála opuštěná svatyňka bohyně Kálí –
jinak zvané Durga nebo také Šítala – vzývané
ochránkyně proti neštovicím. Purándás zametl
kamennou podlahu, usmál se na rozšklebenou so-
chu, vzadu ve svatyni si vyrobil hliněný krb, na
lůžko z čerstvého jehličí prostřel antilopí kůži,
bairágí neboli berlu s mosazným držadlem si vsunul
do podpaží a usedl k odpočinku. Přímo pod ním se
do hloubky patnácti set stop svažovala holá,
vymýcená stráň. Dole se k příkré stěně tulila
vesnička s kamennými zdmi a se střechami z udusané
hlíny. Jako našívané zástěry na klíně hor se kolem
dokola táhla terasovitá políčka a mezi okrouhlými
mlaty z hladkého kamene se pásly krávy drobounké
154 jako brouci. Pohled přes údolí klamal. Zprvu
si člověk neuvědomil, že zdánlivá kleč na
protějším úbočí je vlastně sto stop vysoké smrčí.
Nad obrovským žlebem šipkou letěl orel, ale než
dolétl doprostřed, byl jako tečka. Údolím se
převalovaly chuchvalce mráčků, utkvívaly na úbočí
nebo zas stoupaly výš, až se ve výši průsmyku
rozptýlily. „Tady dojdu klidu,“ řekl si
Puránbhagat. Šlapat stovky stop nahoru dolů je pro
horala jako nic. Sotva tedy vesničané uviděli v
opuštěné svatyni kouř, hned vylezl po terasovitém
kopci za cizincem vesnický kněz, aby ho pozdravil.
Zachytil Puránbhagatův pohled – pohled člověka
zvyklého poroučet tisícům – a hned se před ním
poklonil až k zemi, beze slova vzal od něho
žebráckou misku, vrátil se do vesnice a řekl:
„Konečně tu máme světce. Takového člověka jsem
dosud nespatřil. Pochází z roviny – ale pleť má
světlou – je to bráhman nad bráhmany.“ Tu se
ozvaly vesnické hospo- dyně: „Jestlipak u nás
zůstane, co myslíš?“ a o překot vařily Bhagatovi
chutné jídlo. Horalé se stravují prostě, ale z
pohanky a kukuřice, rýže a papriky, rybek z
údolního potoka, medu z rourovitých úlů, vestavě-
ných do kamenných zídek, sušených meruněk,
šafránu, planého zázvo- ru a ječné mouky umí
nábožná žena připravit všelijaké dobroty. Plnou
misku jich zanesl kněz Bhagatovi. Jestlipak u nich
zůstane? vyptával se ho kněz. Nepotřebuje snad
čélu – tj. učedníka –, který by za něho žeb- ral?
Má se za chladného počasí čím přikrýt? Chutná mu?
Puránbhagat dojedl a poděkoval dárci. Hodlá tam
zůstat. To že stačí, řekl kněz. Žebráckou misku ať
ukládá před svatyní tamhle do důlku dvou
spletených kořenů, najíst mu dají každý den.
Vesnice si pokládá za čest – a tu se plaše
zahleděl na Bhagata –, že u nich takový člověk
prodlévá. Ten den skončilo Puránbhagatovi
putování. Došel na předurčené místo – vůkol ticho
a pusto. Čas se mu od té chvíle zastavil, sedal u
vchodu do svatyně, a nevěděl, jestli je živ, či
mrtev, jestli dosud vlád- ne svými údy, nebo
splývá s kopci a mraky a přeháňkami a sluncem.
Nastokrát si potichu říkal posvátné jméno a při
jeho vyslovení mu bylo, jako by se odpoutával od
těla a dral se vzhůru k bráně úžasného zjeve- 155
ní. Užuž se brána rozevírala, a tu ho strhlo tělo
zpátky a s žalostí si uvě- domil, že je uvězněn v
těle a kostech Puránbhagatových. Každé ráno mu do
rozsochy kořenů u svatyně mlčky kladli naplně- nou
žebráckou misku. Někdy ji přinesl kněz, někdy se s
ní ve snaze získat zásluhu dotrmácel ladákhský
kupec usazený ve vesnici, častěji však žena, která
mu jídlo v noci uvařila. Tlumeně šeptala: „Přimluv
se, Bhagate, za mě u bohů. Přimluv se za tu a tu
ženu toho a toho!“ I nějakému srdnatému chlapci se
té cti občas dostalo. Purán- bhagat ho jen
zaslechl, jak cinkl miskou a potom peláší, co mu
nožky stačí. Do vesnice však Bhagat nechodil.
Prostírala se před ním jako na mapě. Pozoroval,
jak tam večer na okrouhlém mlatu, jediném to rov-
ném prostranství, besedují. Pozoroval úžasnou,
nevystižitelnou zeleň mladé rýže a indigovou modř
kukuřice, uzounká políčka pohanky a rudě
zakvétající amarant, jehož semínka smějí Hindové
jíst i v době půstu, protože to nejsou ani zrnka,
ani luštěniny. Na sklonku roku se střechy
proměnily ve čtverečky ryzího zlata, to jak tam
vesničané sušili kukuřičné palice. Jako vyšívání
se mu na křivo- lakých políčkách před očima
střídalo rojení včel a sklizeň, setí rýže a její
loupání. Přemýšlel o tom a říkal si, k čemu to
vlastně je. I v takové lidnaté Indii, když člověk
celý den klidně sedí, hned po něm jako po skále
běhá divá zvěř. Brzo se v té pustině znovu
objevila zvířata zdomácnělá v Kálíině svatyni,
prohlídnout si vetřelce. První přišli ovšem velcí
šedovousí himálajští opičáci languři, nedá jim to
sa- mou zvědavostí. Převrhli žebráckou misku,
kutáleli ji po podlaze, brou- sili si zuby na
berle s mosazným držadlem, ušklebovali se antilopí
kůži, až nakonec o klidně sedícím lidském tvorovi
usoudili, že jim neublíží. Večer seskákali ze
smrků, sepjatýma rukama žebrali o nějaké sousto,
potom se zas ladně vyhoupli na strom. Líbilo se
jim teplo od ohně, kupili se kolem něho, až je
Puránbhagat při přikládání musel odstrko- vat.
Kolikrát našel ráno huňatého opičáka, jak si s ním
hoví pod dekou. Celý den u něho nějaký opičák
vysedával a s nevýslovně moudrým i truchlivým
výrazem si pro sebe broukal. 156 Hned za opičáky
přišel statný jelen bárásinh; je jako náš, jenže
mo- hutnější. Na studeném kameni Kálíiny sochy si
chtěl sedřít lýčí z pa- rohů. Spatřil ve svatyni
člověka a zadupal. Puránbhagat se nehýbal.
Královský jelen se přišoural až k němu a očmuchal
mu rameno. Chlad- nou rukou chladil Puránbhagat
rozpálené parohy a tak dlouho rozčile- ného jelena
chlácholil, až k němu schýlil hlavu. Zlehka mu
Puránbhagat třel a sdíral lýčí. Bárásinh mu pak
vodil laň s kolouchem – obě něžná stvoření
okusovala světci deku – nebo za ním chodil v noci
sám, v zášlezích ohně blýskal zelenýma očima a
chroupal čerstvé ořechy. Nakonec se objevil i
nejmenší plachý jelínek kabar pižmový, velké krá-
ličí slechy vztyčeny. Ani žíhanému, zamlklému
mušik-nábhovi to nedalo, šel se přesvědčit, co to,
že se ve svatyni svítí. Losí tlamičku pokládal
Puránbhagatovi do klína, chodil za ním a zas
odcházel, jak oheň pohasí- nal. Puránbhagat jim
říkal „bratře“, a pokud byli na doslech, tlumeným
voláním „Bháí! Bháí!“ je v poledne vábil z lesa.
Mrzutý a nedůvěřivý čer- ný huňatý himálajský
medvěd – Sóna, pod bradou má vidlicovitou bílou
lysinu – tam také leckdy zabrousil. Puránbhagat
nejevil strach. Sóna zas nejevil zlost, jenom se
díval, přistoupil až k němu, vyžebral si polaská-
ní, krajíc nebo lesní maliny. V ranním tichu
vylezl někdy Bhagat až na- horu do průsmyku
podívat se, jak po zasněžených štítech putují čer-
vánky. V patách za ním šmatlal a supěl Sóna,
všetečně strkal pracku pod poražené stromy a se
zlostným uf! ji zas vytahoval. Jindy se zas Sóna,
schoulený do klubíčka, jeho časnými kroky vzbudil.
Připraven k boji rozlíceně se vztyčil a tu
zaslechl Bhagata a poznal, že před ním stojí
nejlepší přítel. O poustevnících a světcích
žijících daleko od velkoměst se trousívá pověst,
že s divou zvěří dokáží zázraky. Zázrak tkví v
tom, že zůstanou v klidu, že se prudce nepohnou
nebo aspoň že se dlouho na návštěvní- ka
nepodívají. Jako matné stíny viděli vesničané
bárásinhy, pyšně si vykračující v šeru lesa za
svatyní. Před Kálíinou sochou viděli himálaj-
ského bažanta minaula, zářícího všemi barvami, a
uvnitř pak langury, jak si vsedě hrají s
ořechovými skořápkami. Děti zas zaslechly Sónu,
jak 157 si za sesutými skálami medvědím hlasem
prozpěvuje, a Bhagatova po- věst divotvorce se tím
všude ještě víc upevnila. Zázraky mu však byly
nadobro cizí. Byl přesvědčen, že všechno je jediný
veliký zázrak, kdo tohle ví, ten se nemá čeho bát.
Nic tady na světě, to věděl jistě, není velké ani
malé. Dnem i nocí přemýšlel, jak proniknout k
jádru věci, až tam, kde vznikla jeho duše. Při tom
přemýšlení mu nestříhané vlasy přerostly až na
záda, ka- menná dlaždice vedle antilopí kůže byla
vyhloubena špičkou berly s bronzovým držadlem a
jamka mezi stromy, v níž denně spočívala jeho
žebrácká miska, byla propadlá a hladká skoro jako
ta hnědá slup- ka. Každý divý tvor měl své pevné
místo u ohně. S míjením ročních období se na
polích střídaly barvy. Mlaty se zaplňovaly a
vyprazdňo- valy a tak to šlo pořád dokola. V zimě
rejdili po zlehka posněžených větvích jen languři,
teprve zjara přiváděly opice svá tesknooká
opičátka z teplejších údolí. Mnoho se toho ve
vesnici neměnilo. Jen kněz zestárl, a ti, kdo za
ním kdysi jako kluci chodívali s žebráckou miskou,
posílali teď své kluky. Na otázku, jak dlouho žije
jejich světec v Kálíině svatyni, odpovídali
vesničané: „Odjakživa.“ A tu spustily letní deště,
jaké v kopcích nikdo nepamatoval. Dobré tři měsíce
zahalovaly údolí mračna a lezavé mlhy – lilo stále
a vytrvale, do toho vpadala jedna průtrž za
druhou. Kálíina svatyně čněla skoro pořád nad
mraky, celý měsíc Bhagat vesnici ani nezahlédl.
Byla zasuta bílou vrstvou mračen, která se
neustále vzdouvala, převalovala, vlnila, kypěla,
ale od hrází, to jest od údolních strání, se vůbec
nehnula. Shora ze stromů i dole pod nohama se
ozýval crkot milionů stružek, prosakujících
jehličím, kanoucích ze zplihlého kapradí a
řítících se po úbočích nově vyrytými blátivými
koryty. Vyšlo slunce a probudilo libou pryskyřici
deodarů a rododendronů a s ní ten vzdálený čistý
pach, kte- rému horalé říkají „sněžná vůně“. Týden
pražilo, deště pak zmohutněly a prudkým přívalem
na kámen drhly půdu, až z ní bláto odskakovalo. Tu
noc si Puránbhagat navršil důkladnou hranici.
Bratři, to věděl, se u něho rádi ohřejí. Ale žádná
zvěř do svatyně nevkročila. Bylo mu div- né, co se
to v lesích děje. Volal a volal, až z toho usnul.
158 Tisícerými bubny rachotil déšť a tu za
nejhlubší noci Puránbhagat procitl: něco ho tahalo
za deku. Dlaní nahmatal pracku nějakého langu- ra:
„Tady je líp než na stromech,“ řekl rozespale a
odhrnul cíp deky, „tumáš, jen se zahřej.“ Opičák
ho cloumal za ruku. „To chceš jíst?“ ze- ptal se
Puránbhagat. „Počkej, hned ti něco přichystám.“
Poklekl a při- ložil na oheň, ale langur odběhl ke
dveřím svatyně, zakňoural, znovu k němu přiběhl a
zatahal ho za koleno. „Copak? Co je ti, bratře?“
zeptal se Puránbhagat. Langurovi tkvělo v očích
cosi, co neuměl vyslovit. „Půjdu do té nepohody,
jenom jestli někdo z tvé kasty padl do pasti – a
pasti se tady nelíčí. Pohleď, uchýlil se sem i
bárásinh.“ Jelen udeřil parohy, jak rázem vkročil
do svatyně, udeřil rozšklebe- nou sochu Kálí.
Potom je sklonil směrem k Puránbhagatovi, neklidně
dupl a přivřenými nozdrami zafuněl. „Hé! Hé! Hé!“
Bhagat luskl prsty. „Takhle se mi odměňuješ za
nocleh?“ Jelen ho však strkal ke dveřím.
Puránbhagat cosi zaslechl, bylo to, jako když se
něco sténavě rozevře, a tu viděl, jak se dvě
dlaždice v podlaze od sebe odchlíply, až pod nimi
mazlavá hlína mlaskla. „Už vím,“ řekl Puránbhagat.
„Nekárám bratry za to, že dnes nepose- děli u
ohně. Hora puká. Jenže proč mám odejít?“ Zavadil
pohledem o prázdnou žebráckou misku a všecek se
rozzářil. „Co jsem tady, den co den mi dávají
jíst, jestli si nepospíším, nezbude tam zítra v
údolí živá duše. Musím za nimi varovat je. Uhni,
bratře! Pusť mě k ohni!“ Bárásinh bezděky couvl.
Puránbhagat zarazil do plamene louč a tak dlouho
ji otáčel, až pěkně chytla. „Přišli jste mě tedy
varovat? Uděláme něco lepšího, mnohem lepšího.
Hybajte, a ty mi, bratře, propůjč hřbet, mám jenom
dvě nohy.“ Pravou rukou sevřel bárásinhův
štětinatý kohoutek a s loučí v levé ruce,
napřažené co nejdál, vykročil ze svatyně do ohavné
noci. Vzduch se ani nehnul, ale mohutný jelen,
každou chvíli klouzaje po zadku, uhá- něl ze
stráně dolů, div jim déšť louč neuhasil. Octli se
venku z lesa a tam se k nim přidali další
Bhagatovi bratři. Langury sice neviděl, ale slyšel
je, jak se kolem něho hemží, a za nimi si ulevoval
Uf! Uf! Sóna. 159 Dlouhé šediny Bhagatovi promokly
a zplihly v provázky, bosýma no- hama šlapal do
kaluží, až to šplíchalo, na vetché stařecké tělo
se lepila žlutá říza, ale opřen o bárásinha slézal
stále dolů. Ne světec – to sir Purándás, komandér
řádu Indického císařství, ministerský předseda
dost velkého státu, zvyklý poroučet, chvátal
zachránit lidem život. A tak se Bhagat s bratry
hrnuli po strmé bahnité cestě stále níž a níž, až
na- jednou bárásinh zavadil parohy o zídku mlatu a
klopýtl. Frknul, jak zvětřil člověka. Octli se na
kraji klikaté návsi. Pod okapem se Bhagatovi louč
rozhořela: berlou zabušil kováři na zamřížovaná
okna. „Vstávat, ven z domu!“ křikl Puránbhagat.
Ani svůj hlas nepoznával, léta už na nikoho
hlasitě nepromluvil. „Hora puká. Hnedle se
rozpukne. Vy, co jste uvnitř, vstaňte a ven z
domu!“ „Je to náš Bhagat,“ řekla kovářka. „Stojí
tam mezi svou zvěří. Seber maličké a křič na
poplach.“ Poplach se šířil od domu k domu.
Namačkaná na úzké návsi se zvěř hrnula a tulila k
Bhagatovi a Sóna jen podrážděně hekal. Lidé se
vyhrnuli na náves – bylo jich všeho všudy
sedmdesát – a v záři loučí spatřili svého Bhagata.
Krotil poplašeného bárásinha, opice se ho zbožně
držely za řízu a Sóna seděl a řval jako divý.
„Honem přes údolí na protější kopec,“ křikl
Puránbhagat. „Nikoho tu nenechávejte! Jdeme za
vámi!“ I rozběhli se, jak běhají jen horalé. Při
sesuvu půdy, jak věděli, je nutno přeběhnout celé
údolí a vystoupit co nejvýše. Prchali, se šplícho-
tem se brodili říčkou na dně údolí, celí uřícení
se drápali na protější terasovitá políčka a za
nimi šel se svými bratry Bhagat. Výš a výš lezli
na protější kopec, volali na sebe hned jménem –
hned zas vesnickým heslem – a v patách za nimi se
hmoždil bárásinh, obtížený Puránbhaga- tem; toho
síly opouštěly. V chládku hlubokého smrčí se jelen
ve výši pěti set stop zastavil. Předtím mu pud
prozradil, že se blíží sesuv, a teď mu zas
napověděl, tam že se mu nic nestane. Puránbhagat
se po jeho boku bezvládně svezl k zemi. Dodal mu
mrazivý déšť a prudký výstup. Ještě předtím však
houkl kupředu na rozptýlené louče: „Stůjte a
spočítejte se.“ Louče se shlukly k sobě a tu 160
pošeptal Puránbhagat jelenovi: „Zůstaň u mě,
bratře. Zůstaň u mě, do- kud – neskonám.“ Ozval se
sten, ten přešel v kvil, kvil pak přešel v jekot,
a to v jekot přímo ohlušující, a úbočí, na němž
stáli, zasáhl ve tmě náraz, až se pod tím úderem
zatřáslo. Nějakých pět minut bylo pak slyšet jenom
protáh- lý, hluboký, určitý tón jako varhanové
spodní C, až do kořenů se tím tónem zachvívaly
smrky. Tón dozněl a crkot deště na širé rozlohy
pev- né půdy i trávy vystřídal tlumený šelest
kapek, dopadajících do měkké hlíny. Už to bylo
dost výmluvné. Žádný vesničan, ba ani kněz si
netroufal promluvit na Bhagata, který jim
zachránil život. Schouleni pod smrky čekali na
svítání. Za rozbřesku se pak zahleděli přes údolí
a uviděli, že kde byl dříve les a terasovitá
políčka a pastviska protkaná chodníčky, zeje
syrová, rudá, vějířovitá šmouha a na srázu z ní
hlavou dolů trčí smrky. Červeň se táhla kus na
kopec, kam se uchýlili, tarasila cestu říčce a ta
se rozlévala v cihlově rudé jezero. Po vesnici, po
cestě k svatyni, po svatyni samé i s lesem vzadu
nezbylo památky. V šíři jedné míle a v hloubi dvou
tisíc stop se od hlavy až k patám úbočí odštíplo a
zřítilo do propasti. Jeden po druhém vylezli z
lesa vesničané pomodlit se k Bhagatovi. Viděli,
jak u něho stojí bárásinh, teprve když se
přiblížili, před nimi jelen utekl, slyšeli, jak ve
větvích kvílejí languři a jak cestou do kopce
sténá Sóna. Bhagat jim umřel. Seděl se zkříženýma
nohama, zády opřen o strom, berlu zasunutou v
podpaždí, tváří k severovýchodu. I řekl kněz:
„Vizte zázrak nad zázraky. Vždyť v této poloze se
po- hřbívají sanjásinové! Tam, kde je, postavíme
světci chrám.“ Do roka chrám postavili, pouhou
kamennou a hliněnou svatyňku, a kopec přejmenovali
na Bhagatův kopec, a dodnes ho tam uctívají světly
a květinami a obětinami. Nevědí však, že uctívaný
světec je nebožtík sir Purándás, komandér řádu
Indického císařství, doktor práv, doktor filo-
zofie atd., bývalý ministerský předseda
pokrokového a osvíceného státu Móhinívály, čestný
a dopisující člen mnoha učených a vědeckých
společ- ností, které tady na světě i na věčnosti
stejně nic kloudného nesvedou. 161 Kabírova píseň
Zvážil a lehkým shledal tento svět, nedal se tíhou
statků zadržet, dávno ho omrzela marná dřina,
odešel v chudém rouše sanjásina. Po prašném
koberci se k Dillí bral, před vedrem kíkar chránil
ho a sál, dav valil se a nikde místa stinná, svou
cestu hledal v rouše sanjásina. Pohledem
jasnozřivým změřil člověka (dí Kabír: „Jedno je,
toť pravda odvěká, a konání je pouhá mlhovina.“)
Tak došel k cíli v rouše sanjásina. I poznal, na
světě že jeho druh je zvíře, jeho druh je také
bůh, tak jako jeho věrný druh je hlína. Tu
moudrost získal v rouše sanjásina. 162 Vpád
džungle V čase předurčeném zaroste vše býlí a my
zapomenem, že tu lidé byli. Popel na oltáři
spláchnou vlahé deště. Srnec nelekne se lidských
tváří, z pole neuteče, strachem třeště. Co tu
zbylo z domu ještě, džungle smete, pohltí a zmaří.
Jak jste se v První knize džunglí dočetli, Mauglí
připíchl Šér Chánovu kůži na Poradní skálu a
zbylým příslušníkům séónijské smečky ozná- mil, že
od té chvíle bude v džungli lovit sám. Čtveřice
máminých a tá- tových vlčat byla ochotna lovit s
ním. Ale změnit naráz život není tak snadné –
zvlášť v džungli. Neukázněná smečka se rozutekla a
Mauglí zašel nejprve do rodné sluje a tam se den a
noc prospal. Potom mámě Vlčici a tátovi Vlkovi
vyprávěl o svých dobrodružstvích, pokud je stačili
pochopit. Když pak před nimi v ranním slunci
zablýskal tesákem – tím, kterým stáhl z kůže Šér
Chána –, pochválili ho, že je pašák. Akéla s Še-
dákem zas vylíčili svůj podíl na velké buvolí
štvanici v roklině. Až na kopec se za nimi
vyškrábal Bálú, aby si to poslechl, a Baghíra se
ošíval radostí nad tím, jak to Mauglí pěkně
zaonačil. Slunce už dávno vyšlo, ale nikomu se
nechtělo spát, jenom chvílemi pohodila máma Vlčice
hlavou a spokojeně vdechla pach tygří kůže, vě-
trem zanášený z Poradní skály. 163 „Nebýt tadyhle
Akély a Šedáka, nic jsem nepořídil,“ ozval se
posléze Mauglí. „Ach, mámo, mámo. Škoda že jsi
neviděla modré buvoly valit se roklinou a potom
uhánět do bran, když mě člověčí smečka
kamenovala!“ „Ještě že jsem to druhé neviděla,“
rozhořčila se máma Vlčice. „Pro- hánět mi mláďata
jako šakaly, to nikomu nestrpím. Těžce by mi to
člo- věčí smečka odpykala. Naživu bych ovšem
nechala tu ženu, která tě odkojila, ale jenom ji.“
„Klid, jen klid, Rákšasí!“ pronesl malátně táta
Vlk. „Žabák se nám vrátil tak moudrý, že se i otec
před ním musí kořit. O jedno škrábnutí na hlavě
víc nebo míň, to je jedno. Jenom nechte člověka
být.“ A Bálú s Baghírou po něm opakovali: „Jen
nechte člověka být.“ S hlavou opřenou o matčin bok
Mauglí prohlásil, že on sám nechce člověka do
smrti vidět, slyšet ani čichat. Akéla napřímil
ucho a řekl: „Ale co když ti, bratříčku, oni
nedají po- koj?“ „Je nás pět,“ rozhlédl se po
shromáždění Šedák a při posledním slo- vě scvakl
čelisti. Baghíra švihl ocasem a koukl po Bálúovi:
„Třeba bychom si s vámi taky zalovili. Ale proč
myslit, Akélo, na člověka?“ „Řeknu ti proč,“
odvětil Vlk samotář. „Když se kůže toho žlutého
lu- piče octla na skále, vrátil jsem se po naší
stopě do vesnice, šel jsem ve vlastních šlépějích,
jen chvílemi jsem odbočoval a válel se po zemi,
abych jim stopu zmátl, kdyby se snad za námi
pustili. Pokazil jsem ji tak, že jsem ji nakonec
sám nerozeznal. Tu přelétl za kořistí mezi stro-
my netopýr Mang a zůstal nade mnou viset. A tu se
mi Mang ozval: ‚Vesnice člověčí smečky, odkud
vyhnali člověčí mládě, se rojí jako hnízdo
sršňů.‘“ „Pořádným kamenem jsem po nich hodil,“
zařehtal se Mauglí. Pro zábavu metával na hnízda
sršňů papáje a potom uháněl k nejbližší tůni, aby
ho sršni nedohonili. „Zeptal jsem se Manga, co tam
viděl. U vesnické brány prý kvete Rudý květ a
kolem něho sedí muži ozbrojení puškami. Nikdo mě
nemu- sí poučovat, vím své –,“ Akéla se ohlédl po
starých jizvách ve slabinách 164 a na bocích – „že
pro nic za nic lidé pušku nenosí. Ani se,
bratříčku, ne- naděješ a nějaký člověk se pustí po
naší stopě – jestli ji už nesleduje.“ „Proč by ji
sledoval? Lidé mě vypudili. Co ještě chtějí?“
utrhl se na něho Mauglí. „Jsi člověk, bratříčku,“
odsekl Akéla. „Proč a nač to a ono tvoji bratři
dělají, po tom nám, svobodným lovcům, nic není.“
Před Akélou se do země zabodl nůž, taktak že Akéla
ucukl tlapou. Mauglí bodal rychle, pouhé lidské
oko to ani nepostřehlo, jenže Akéla byl vlk. Vždyť
i pes, od svého předka, divokého vlka, hodně
vzdálený, procitne, jakmile mu o bok škrábne kolo,
a dávno uskočí, než ho kolo přejede. Mauglí
zastrčil tesák do pochvy a klidně řekl: „O člověčí
smečce a Mauglím nemluv podruhé jedním dechem.“
„Fí! To je mi ostrý zub,“ Akéla očenichal zářez v
zemi, „ale pobytem u člověčí smečky se ti pokazil
zrak. Než jsi bodl, dávno bych skolil volka.“
Baghíra se skokem postavil na nohy, a hlavu
vztyčenou, kdejaké ohbí těla ztuhlé, větřil. Po
něm to udělal Šedák, stanul však nalevo od něho a
lapal vítr vanoucí zprava. Akéla se rozběhl
padesát yardů proti větru, přikrčil se a také
ztuhl. Mauglí na to hleděl závistivě. Jako málo-
který lidský tvor všelicos vyčenichal, ale
přejemný pach džungle mu zůstal nedostupný a za ty
tři měsíce strávené v začouzené vesnici notně
otupěl. Olízl si prst, přetřel jím nos, potom
stanul zpříma, aby zachytil nejhořejší a
nejvlastnější pach. „Člověk!“ zavrčel Akéla a
prudce dosedl. „Baldév!“ řekl Mauglí a také se
posadil. „Jde po naší stopě. Tamhle mu blýskla
ručnice. Jen se podívejte.“ Pouhý zlomek vteřiny
se na slunci mihlo bronzové kování starobylé
flinty; tak nápadně se v džungli nic nezatřpytí,
leda když je zataženo. Třeba slída, tůňka nebo
hlaďounký lístek zasvitne jako heliograf. Ale ten
den bylo jasno a klidno. „Vždyť jsem věděl, že se
lidé za námi pustí,“ holedbal se Akéla. „Ne
nadarmo jsem vůdcem smečky.“ Mauglího čtyři vlčata
ani nemrkla, po břiše sběhla z kopce a zmizela v
hloží a křoví. 165 „Kampak takhle bez jediného
slova?“ křikl za nimi Mauglí. „Pst! V poledne ti
přikutálíme jeho lebku,“ odpověděl Šedák. „Zpátky!
Zpátky, počkat! Člověk člověka nejí!“ zavřískl
Mauglí. „Ještě před chvíli to byl vlk. A za to, že
v něm vidím člověka, sekl po mně nožem,“
zašpičkoval Akéla. Vlčata se mrzutě vrátila a
ulehla. „Když se mi zachce něco dělat, to mám
pokaždé říkat, proč to dě- lám?“ rozzuřil se
Mauglí. „Úplný člověk! Tak mluví člověk!“ zabručel
Baghíra pod vousy. „Zrovna tak mluvili lidé kolem
udajpurské královské klece. My, obyva- telé
džungle, o člověku víme, že je ze všech
nejmoudřejší. Spolehnout se na svůj sluch, věděli
bychom, že je ze všech nejhloupější.“ Hlasitě pak
dodal: „Člověčí mládě má pravdu. Lidé loví ve
smečkách. Zabít jed- noho, když nevíme, co udělají
druzí, je špatný lov. Pojďme se přesvěd- čit, co
proti nám ten člověk zamýšlí.“ „My nepůjdem,“
zavrčel Šedák. „Lov si, bratříčku, sám. My víme,
co chceme. Dávno jsi už mohl lebku mít.“ Jednoho
po druhém si Mauglí své přátele prohlédl, hruď se
mu dmu- la a oči se mu zalévaly slzami. Rázně k
nim přistoupil, poklekl na kole- no a řekl: „Já že
nevím, co chci? Podívejte se na mě.“ Stísněně na
něho hleděli, a sotva zatěkali pohledem jinam,
hned je zas přivolal, srst se jim ježila, třásli
se po celém těle, ale Mauglí si je stále upřeně
měřil. „Tak co,“ řekl, „kdo z nás pěti je vůdce?“
„Ty jsi, bratříčku, vůdce,“ řekl Šedák a olízl
Mauglímu nohu. „Tak za mnou,“ poručil Mauglí a
všechna čtyři vlčata schlípla ohon a táhla mu v
patách. „Tam vede soužití s člověčí smečkou,“ řekl
Baghíra a hnal se za nimi. „V džungli už neplatí,
Bálúe, jen zákon džungle.“ Starý medvěd nic
neříkal, ale leccos mu táhlo hlavou. Potichounku
se Mauglí sunul džunglí napříč k Baldévově cestě,
na- konec rozhrnul podrost a uviděl starce, jak s
flintou na rameni jako pes kluše po stopě staré
dva dni. 166 Snad si vzpomenete, že Mauglí
odcházel z vesnice obtížen na hřbetě Šér Chánovou
nevydělanou kůží a za ním klusali Akéla s Šedákem,
vy- ryli tedy zřetelnou stopu. Baldév zrovna došel
až tam, kam se, jak zná- mo, předtím Akéla vrátil,
aby zmátl stopu. Posadil se, chrchlal a funěl,
kolem dokola po ní v džungli pátral vzdálen od
slídilů, jen co by kame- nem dohodil. Když se vlk
nechce prozradit, je jako pěna. V očích vlků byl
sice Mauglí nemotora, ale i on uměl chodit jako
stín. Jako hejno plískavic kolem uhánějícího
parníku, tak kroužili kolem starce a při tom
kroužení bezstarostně rozprávěli. Při řeči totiž
nasazují pod nej- hlubším tónem stupnice, jaké
necvičené lidské ucho ještě postřehne. (Druhý
konec stupnice je dán vysokým kníkáním netopýra
Manga, kte- ré přemnoho lidí vůbec neslyší. Od
tohoto stupně výš pak nasazuje při řeči ptactvo,
netopýři a hmyz.) Baldév zůstal stát, vyvaloval
oči a funěl. Šedák prohodil: „Kořist k pohledání.
Vypadá, jako když v džungli zabloudí prase k řece.
Co ří- ká?“ Baldév si něco nakvašeně brumlal.
Mauglí jim to přeložil. „Jistě prý kolem mě
tancovaly smečky vlků. Takovou stopu prý jakživ
neviděl. Už prý toho má dost.“ „Ještě si odpočine,
než ji zase najde,“ pronesl chladně Baghíra, a při
té hře na schovávanou vklouzl za strom. „Co to ten
kostroun dělá?“ „Strká do úst jídlo nebo vyfukuje
kouř. Lidé si pořád hrají s ústy,“ řekl Mauglí.
Zamlklí stopaři pozorovali starce, jak si nacpává
a zapaluje hukku a jak z ní dýmá. Vštěpovali si do
paměti vůni kouře, aby podle potřeby Baldéva
poznali i za hluboké noci. Po cestičce se přihrnul
hlouček uhlířů. Dostali samozřejmě chuť po-
rozprávět s myslivcem Baldévem, věhlasným dobrých
dvacet mil ko- lem. Sesedli se a pokuřovali a
Baghíra s ostatními přistoupili až k nim a pozorně
je sledovali, Baldév sáhodlouze bájil o ďábelském
chlapci Mauglím a stále si něco přidával a
vymýšlel. Šér Chána že zabil on sám. Mauglí že se
proměnil ve vlka, celé odpoledne s ním zápasil,
znovu se proměnil v chlapce, a když pak na něho
on, Baldév, namířil flintu, očaro- val mu ji,
kulku stočil za roh a zastřelil mu buvola. Vesnice
že ho, Baldé- va, jakožto nejstatečnějšího
séónijského lovce poslala skolit Mauglího. 167
Zatím že se vesnice zmocnila nesporných rodičů
ďábelského chlapce, Mésúy a jejího manžela, a
zavřeli je v jejich chalupě. Budou je tak dlou- ho
mučit, až se přiznají ke kouzlům a čárům, a potom
je upálí. „A kdy to bude?“ zeptali se uhlíři, rádi
by při obřadu byli. Baldév je ujistil, že vesnice
s tím počká, až se on vrátí, nejprve prý má skolit
chlapce z džungle. Potom odpraví Mésúu a jejího
manžela a rozdělí se o jeho pozemky a buvoly.
Pěkné buvoly má Mésúin manžel. Hubit čaroděje, to
je podle něho, Baldéva, správné. A ti, kdo u sebe
pře- chovávají vlčata z džungle, jsou nejhorší
čaroději. Ale co když se to dovědí Angličané,
zeptali se uhlíři. Angličané jsou, jak známo,
úplní šílenci, ti počestným sedlákům nedovolí
klidně upálit čaroděje. Což o to, upokojil je
Baldév, starosta úředně oznámí, že Mésúa s
manželem umřeli na hadí uštknutí. Je to domluveno,
zbývá jen skolit Vlčího chlapce. Nezahlédli snad
nějaké takové stvoření? Uhlíři se opatrně
rozhlédli, že ho chválabohu neviděli. Ale on, Bal-
dév, takový statečný muž, ho jistě vyslídí. Slunko
se už chýlí k západu, rádi by se vypravili do
Baldévovy vesnice a zhlédli tu mrzkou čaroděj-
nici. Baldév na to, že má sice uloženo zabít
ďábelského chlapce, ale pustit neozbrojený hlouček
bez salakvardy do džungle ho ani nena- padne,
každou chvíli se tam může objevit vlčí ďábel.
Půjde s nimi, a jestli se ten čarodějův chlapec
ukáže – však sami uvidí, jak s ním zato- čí on,
nejlepší séónijský lovec. Od bráhmana dostal
zaříkadlo, nic se mu nemůže stát. „Co povídá? Co
povídá? Co povídá?“ každou chvíli se ptali vlci.
Mauglí jim to překládal, až došel ke kouzlům a
čárům, těm ani on moc nerozu- měl. Řekl tedy, že
ten muž a žena, co na něho byli tak vlídní, jsou v
pasti. „Copak lidé chytají lidi do pasti?“ podivil
se Šedák. „Podle něho ano. To jejich povídání je
mi nepochopitelné! Jsou to samí šílenci. Copak za
mě Mésúa se svým manželem může, že je strkají do
pasti? A co to blábolí o Rudém květu? Musím se
přesvědčit. Ať už naloží s Mésúou tak či onak,
udělají to, až se Baldév vrátí. A tudíž –,“ 168
Mauglí hladil prsty rukověť tesáku a usilovně
přemýšlel. Husím pocho- dem vykročil Baldév s
uhlíři srdnatě vpřed. „Tryskem se rozběhnu zpátky
k člověčí smečce,“ ozval se posléze Mauglí. „A co
s tamhletěmi?“ Šedák se hladově zahleděl na
osmahlé plece uhlířů. „Zazpívejte jim na cestu,“
ušklíbl se Mauglí. „K vesnické bráně ať do- jdou
až za tmy. Jestlipak je udržíte?“ Šedák pohrdlivě
vycenil bílé zuby. „Jak znám člověka, dají se od
nás vodit kolem dokola jako kozy na řetízku.“ „To
není třeba. Trochu jim zazpívejte, aby jim nebylo
po cestě smut- no, a moc libá píseň to, Šedáku,
nemusí být. Ty, Baghíro, jdi s nimi a po- moz jim
zpívat. Až se snese noc, sejdeme se u vesnice –
Šedák to tam zná.“ „Slídit pro člověčí mládě, to
není snadný lov. Kdypak se vyspím?“ zí- val
Baghíra, ale na očích mu bylo vidět, jak ho ta
zábava těší. „Já a zpívat naháčům. No, zkusme to.“
Sklonil hlavu, aby se to pořádně rozlehlo, a
protáhle zavyl: „Dobrý lov“ – už ten půlnoční
pokřik ozývající se odpoledne zněl dost strašlivě.
Mauglí ho za sebou slyšel, jak kňučivě stoupá i
klesá a nakonec se roz- plývá v příšerné skučení.
Běžel džunglí a smál se na celé kolo. Zahlédl
uhlíře, schoulené do klubíčka, a Baldéva
šermujícího ručnicí na všechny světové strany jako
nějakým banánovým listem. Šedák spustil Jalahi!
Jalaha! – ten pokřik smečky ze štvanice na Nílgáje
neboli modrého tura jako by doléhal až z konce
světa, blížil se víc a víc a víc, a najednou
skončil štěknutím, jako když utne. Do toho vpadli
ostatní tři vlci. Mauglí by hnedle dal krk na to,
že to vyje celá smečka. A potom všichni spustili
nádhernou jitřní píseň džungle a prozpěvovali ji s
figurami, fanfárami a trylky, jaké vyloudí jen
hluboké hlasy vlčí smečky. Tohle je pouhý hrubý
překlad písně, ale musíte si domyslit, jak teprve
zní, když poruší hluboký odpolední klid džungle.
169 Malou chvíli, co jsme byli zahaleni tmou, v
skrytu stromů táhnem domů, stíny s námi jdou.
Matně, šeře trčí keře, jak se zvolna dní. Hlas náš
v lese pozdrav nese těm, kdo zákon džungle ctí.
Chundelatá, parohatá, dravá, zubatá, po své práci
zvěř se vrací, táhne v doupata. V jitřním tichu
oře líchu bílých volků pár. Slunce rudé vyšlo.
Bude sálat po celý den žár. Co tu dravá pohledává
vlčí rodina, že se pouští v husté houští, když den
začíná. Nevidomí mezi stromy táhnem. V daleku z
nebe volá kachna: Hola! Nastává den člověku.
Neomžení, nezrosení jdem a do ticha, slyš, jak
holý jíl se drolí, valem usychá! Trávou skryté,
hle, ty vryté noční stopy v ní! 170 Hlas náš v
lese pozdrav nese těm, kdo zákon džungle ctí.
Těžko v překladu zachytit, jaký to dělalo dojem a
s jakým štěkavým opovržením vyráželi vlci každé
slovo, když před nimi uhlíři lezli na větve, až
pod nimi stromy praskaly, a Baldév odříkával
kouzla a zaří- kadla. Potom vlci ulehli a zdřímli.
Při svém namáhavém živobytí dbali na pořádek; bez
spánku se nic kloudného nepořídí. Mauglí zatím
uháněl devítimílovým tempem a měl radost, jak mu
to po tolika měsících, co žil nečinně mezi lidmi,
pěkně jde. Myslel jen na to, že vytáhne Mésúu i s
manželem z pasti, aťsi je, jaká chce, na pasti má
totiž odjakživa spadeno. Potom, říkal si v duchu,
se s vesnicí dů- kladně vypořádá. Teprve za
soumraku zahlédl povědomé pastviny a dhákový
strom; tehdy, jak zabil Šér Chána, čekal tam na
něho Šedák. Pohlédl na vesnic- ké střechy a při
všem hněvu na celé lidské plémě i společenství
najed- nou se mu hrdlo sevřelo, že nemohl
popadnout dech. Jak si všiml, všichni se z polí
vrátili neobyčejně brzo, večeři nevařili,
shluknuti pod vesnickým stromem brebentili a
hulákali. „Lidem to nedá, pořád dělají pasti na
lidi,“ řekl si Mauglí. „Předevčí- rem chytli
Mauglího – jenže od toho předvčerejška jako by
napadlo mnoho dešťů. Dnes večer je to Mésúa se
svým manželem. Znovu dojde na Mauglího zítra a
kdoví kolikrát ještě potom.“ Za zídkou se doplazil
až k Mésúině chýši a oknem nakoukl dovnitř. Na
rukou a nohou spoutána, s roubíkem v ústech tam
ležela Mésúa, dusila se a sténala. Její manžel byl
přivázán k pestře pomalovanému lůžku. Dveře na
náves byly na závoru, zády k nim sedělo na prahu
ně- kolik chlapů. Mravy a zvyky vesničanů Mauglí
dost znal. Dokud jedí, povídají a pokuřují, tak
usoudil, do ničeho se nepustí. Nebezpeční začnou
být, až se nasytí. Za chvíli se vrátí Baldév, a
jestli jeho stráž splnila svůj úkol, bude mít o
čem vyprávět. Vlezl tedy Mauglí oknem, sklonil se
nad mu- 171 žem a ženou, přeřízl jim řemínky a
vytáhl roubíky a potom sháněl v chýši mléko. Od
dopoledního bití a kamenování byla Mésúa celá bez
sebe bolestí a hrůzou. Ještě včas jí Mauglí zakryl
dlaní ústa, aby nezavřískla. Její manžel byl jen
zmaten a rozčilen: seděl a z rozcuchaných vousů si
vybí- ral prach a smetí. „Já jsem věděla – věděla,
že přijde,“ zavzlykala Mésúa. „A teď vím urči- tě,
že je můj syn.“ Přivinula si Mauglího k srdci. Až
dosud se Mauglí držel, ale najednou se po celém
těle roztřásl, nesmírně ho to překvapilo. „Nač ty
řemínky? Proč tě spoutali?“ zeptal se po chvíli
mlčení. „Za to, že jsme tě přijali za syna, chtěli
nás popravit – jak jinak?“ vy- hrkl nakvašeně muž.
„Hle, krvácím.“ Mésúa slovo neřekla, ale Mauglí si
prohlížel její rány. Uviděl krev a zaskřípal zuby.
„Kdo ti to udělal?“ zeptal se. „To mi odpyká.“
„Celá vesnice. Byl jsem moc bohatý. Měl jsem moc
dobytka. A tak z nás udělali čaroděje, protože
jsme tě vzali pod střechu.“ „Já to nechápu. Ať mi
to poví Mésúa.“ „Kojila jsem tě, Náthú, jestlipak
si ještě vzpomínáš?“ řekla plaše Mé- súa. „Protože
ty jsi ten syn, kterého mi tygr odnesl, a protože
tě mám nade všechno ráda. Já prý jsem tvá matka,
matka ďáblova, a zasloužím si smrt.“ „Co je to
ďábel?“ řekl Mauglí. „Smrt jsem už viděl.“ Muž se
ještě víc zachmuřil, zato Mésúa propukla v smích.
„Vidíš!“ řekla manželovi, „vždyť jsem to věděla –
vždyť jsem to říkala, že není čaroděj! Je můj syn
– můj syn!“ „Syn nebo čaroděj, co je nám to
platné?“ ozval se muž. „Smrt nás stejně nemine.“
„Tamhle vede cesta přes džungli,“ – Mauglí ukázal
prstem do okna. „Ruce a nohy máte volné. Jděte.“
„Když my, synáčku, džungli tak neznáme jako – jako
ty,“ bránila se Mésúa. „Myslím, že daleko
nedojdu.“ 172 „Pustí se za námi mužští a ženské a
znovu nás sem dovlečou,“ řekl Mésúin manžel.
„Hmhm!“ pronesl Mauglí a špičkou tesáku se
pošimral na dlani. „Ni- komu tady ve vesnici
ublížit nechci – aspoň zatím ne. Ale že by vás
zdr- žovali, to si nemyslím. Co nevidět budou mít
dost jiných starostí. Ha!“ zdvihl hlavu a
poslouchal, jak venku dupou a křičí. „Tak už
Baldéva pustili domů?“ „Dnes ráno ho na tebe
poslali, měl tě skolit,“ zakvílela Mésúa. „To jsi
ho nepotkal?“ „Ale ano, potkali jsme ho – totiž já
jsem ho potkal. Má o čem vyprá- vět, a než to
dopoví, leccos se dá udělat. Ale nejprve se
přesvědčím, co mají za lubem. Rozmyslete si, kam
byste chtěli, a až se vrátím, tak mi to povězte.“
Vyskočil z okna a znovu oběhl vesnickou zídku, až
byl na doslech od davu, shromážděného kolem
pípalového stromu. Baldév ležel na zemi, chrchlal
a hekal a kdekdo na něho zvědavě dorážel. Vlasy se
mu svezly až na ramena, od šplhání po stromech měl
odřené ruce i nohy, nic ze sebe nemohl vypravit,
jen se kochal svou důležitostí. Občas utrousil
slůvko o ďáblech a o kouzlech a čárech, aby dav
navnadil na to, co při- jde. Křikl, ať mu podají
vodu. „Pch!“ ušklíbl se Mauglí. „Žvást – žvást!
Tlach, samý tlach. Lidé jsou pokrevní bratři
Bandarů. Vypláchne ústa, zakouří si, a až si to
odbude, začne vyprávět. Jsou mi to mudrci – ti
lidé. K Mésúi na stráž nikoho nepostaví, dokud se
nenasytí Baldévových báchorek. A já – já tady lel-
kuji docela jako oni.“ Rázem se zas odplížil do
chýše. Octl se pod oknem a tu se ho někdo dotkl na
noze. Poznal, čí je to jazyk, a řekl: „Mámo, co
tady děláš?“ „Přes celý les jsem slyšela své děti
prozpěvovat, a tak jsem se vydala za svým
nejmilejším. Ráda bych se, žabáčku, podívala na tu
ženu, která tě kojila,“ řekla máma Vlčice, od rosy
celá urousaná. „Nasadili jí pouta, že ji skolí.
Ale já jsem jí pouta přeťal. Spolu s mu- žem
odejde přes džungli.“ 173 „Půjdu za nimi. Stará
jsem, ale ne bezzubá.“ Matka Vlčice se vztyčila na
zadních nohou a oknem pohlédla do šeré chýše. Za
chvilku se zas tichounce svezla a řekla jenom: „Já
jsem tě první kojila. Ale pravdu má Baghíra:
Nakonec člověk odejde za člověkem.“ „Možná,“
pronesl nepřívětivě Mauglí, „ale dnes večer je mi
ta stopa cizí. Počkej tady, ale jí se neukazuj.“
„Mě ses, žabáčku, nikdy nebál,“ řekla máma Vlčice.
Couvla do vysoké trávy a v ní se obratně ztratila.
Znovu skočil Mauglí do chýše a vesele spustil:
„Všichni se rozsadili kolem Baldéva a ten jim
vypráví o něčem, co se nestalo. Až dopoví, všichni
prý sem na vás přijdou s Rudým – totiž s ohněm – a
oba vás upálí. Co potom?“ „Mluvila jsem s mužem,“
řekla Mésúa. „Do Khanhíváry je daleko, ale třeba
tam v Khanhíváře zastihneme Angličany –“ „Co je to
za smečku?“ zeptal se Mauglí. „Nevím. Jsou bílí a
vládnou prý celé zemi a bez svědků nedovolují
nikomu bitky ani upalování. Když tam dnes v noci
dojdeme, zachrání- me si život. Jinak zahyneme.“
„Tak si zachraňte život. Z brány tuto noc nikdo
nevykročí. Copak to dělá?“ Mésúin manžel klečel v
koutku chýše a něco ze země vyhrabával. „Má tam
trošku peněz,“ řekla Mésúa. „Nic jiného s sebou
brát nemů- žem.“ „Aha. To je to, co jde z ruky do
ruky a nikdy se nezahřeje. Jinde než tady to taky
potřebují?“ řekl Mauglí. Muž se zakabonil. „Hlupák
je to, a ne ďábel. Za peníze koupím koně. Jak jsme
pohmožděni, daleko nedojdeme a za chvíli se za
námi pustí celá vesnice.“ „Nepustí, říkám, leda až
budu já chtít, ale ten kůň je dobrý nápad. Mésúa
je utrmácená.“ Mésúin manžel vstal a do opasku si
zavázal zbylé rupie. Mauglí pomohl Mésúi z okna. V
nočním chladu hned pookřála, ale pod hvězdami
vypadala džungle přece jen chmurná a příšerná. „A
stezku do Khanhíváry znáte?“ zašeptal Mauglí.
Kývli hlavou. 174 „Dobrá. A pamatujte, žádný
strach. Pospíchat nemusíte. Možná – možná že se
před vámi i za vámi ozve v džungli menší
prozpěvování.“ „Nebýt strachu před upálením, to
myslíš, že bychom si troufli pře- nocovat v
džungli? Raděj se dáme skolit od šelem než od
lidí,“ řekl Mé- súin manžel. Mésúa se jen s
úsměvem zahleděla na Mauglího. Docela jako Bálú,
když posté vtloukal roztomilému mláděti do hlavy
nějaký dávný zákon džungle, tak hovořil Mauglí:
„Tvrdím, že v džungli na vás nikdo nevycení zub,
nikdo na vás nezdvihne tlapu. Člověk ani šelma vás
nezadrží, dokud se neoctnete na dohled od
Khanhíváry. Bu- dete mít u sebe stráž.“ Ohlédl se
po Mésúi a řekl: „On mi nevěří, ale ty ano, viď.“
„Toť se ví, synáčku. Věřím ti, ať už jsi člověk,
duch nebo vlk z džungle.“ „Až on uslyší mé lidi
zpívat, dostane strach. Zato ty pochopíš a po-
rozumíš. Už pomalu jděte, pospíchat nemusíte.
Brány jsou zavřeny.“ S nářkem se Mésúa vrhla
Mauglímu k nohám, ale on se zachvěl a rá- zem ji
zvedl. Pověsila se mu na šíji a vroucně mu
žehnala. Její manžel se jen lakotně zahleděl na
svá pole a řekl: „Jestli se dostaneme do Khanhí-
váry a tam si zjednám přístup k nějakému
Angličanovi, budu se s bráh- manem, starým
Baldévem a ostatními tak dlouho soudit, až přivedu
celou vesnici na buben. Za neobdělané lány a
nekrmené buvoly mi za- platí dvojnásobek. Však já
se domohu práva.“ Mauglí se zasmál. „Co je právo,
nevím – ale až začnou deště, přijď a uvidíš, co
tady zbylo.“ Vykročili do džungle a hned přiběhla
z úkrytu matka Vlčice. „Jdi za nimi!“ řekl Mauglí.
„A celé džungli oznam, že se jim nesmí nic stát.
Ať je tě slyšet. Zavolám Baghíru.“ Stoupavě i
klesavě se rozlehlo dlouhé zavytí. Jak si Mauglí
všiml, Mésúin manžel zaváhal, otočil se a užuž se
rozběhl zpátky do chýše. „Jen jděte,“ křikl na ně
vesele Mauglí. „Vždyť jsem vám řekl, že se to asi
bez zpěvu neobejde. Ten pokřik potrvá až do
Khanhíváry. Džungle vám tím projevuje svou
přízeň.“ 175 Mésúa pobídla manžela vpřed a tma
zahalila je i matku Vlčici. A tu se Mauglímu přímo
u nohou zvedl ze země Baghíra, všecek rozechvěný
noční slastí, jaká rozdivočuje obyvatele džungle.
„Stydím se za tvé bratry,“ zavrněl. „Jak to? Copak
Baldévovi libě nezazpívali?“ řekl Mauglí. „Až moc!
Až moc! I já jsem nakonec odložil pýchu, a při
uraženém zámku, který mi dopomohl na svobodu, na
celou džungli jsem si pro- zpěvoval jako při
jarních námluvách! Copak jsi nás neslyšel?“ „Na
něco jiného jsem měl políčeno. Zeptej se Baldéva,
jak se mu ten zpěv líbil. Ale kde jsou ti čtyři
vlci? Nikdo z člověčí smečky mi dnešní noc nesmí
vyjít z brány.“ „Na to přece nepotřebuješ vlčí
čtveřici,“ řekl Baghíra. Přešlapoval z nohy na
nohu, blýskal očima a vrněl jedna radost. „Vždyť
já si to s nimi, bratříčku, vyřídím sám. Konečně
se tedy bude zabíjet. Z toho zpěvu a z toho, jak
lidé lezli na stromy, jsem dostal laskominy. Co je
nám po člověku – po tom lysém a bezzubém snědém
kopáči, který se živí hlí- nou? Od rána jsem mu v
patách – v poledne – za bílého dne. Sháněl jsem ho
do houfu, jak shánějí vlci volky. Jsem Baghíra!
Baghíra! Baghí- ra! Lapal jsem po těch lidech,
jako lapám po svém stínu. Hle!“ Mohutný pardál
poskočil, jak skáče kotě po suchém listu, který mu
víří nad hla- vou, napravo nalevo se rozháněl, až
to břinčelo, tichounce dopadal na zem a znovu a
znovu poskakoval, zpola vrnění, zpola vrčení
sílilo, jako když v kotli hučí pára. „Jsem Baghíra
– z džungle – z noci – a mám v sobě sílu. Kdopak
odolá mému úderu? Hlavu ti, člověčí mládě, roz-
plácnu jedinou ranou tlapy, že bude jako žába v
létě.“ „Tak udeř!“ vybídl ho Mauglí vesnickým
nářečím, ne mluvou džung- le. Po tom lidském slově
Baghíra rázem zkrotl, dopadl na rozechvěné hýždě,
zrak měl stejně vysoko jako Mauglí. Jako tehdy,
když mírnil vzpurná mláďata, zahleděl se mu Mauglí
upřeně do berylově zelených očí, až rudý žár za
jejich zelení pohasl: tak hasne v dálce dvaceti
mil vypnuté světlo na majáku. Pardál klopil zrak,
klopil hlavu – stále níž a níž, až nakonec
struhadlově drsným rudým jazykem olízl Mauglímu
chodidlo. 176 „Bratře – bratře – bratře,“ šeptal
chlapec a od šíje dolů mu zlehka a stejnoměrně
hladil cukající hřbet. „Utiš se, utiš! Ty za to
nemůžeš, může za to noc.“ „To ty noční pachy,“
řekl zkroušeně Baghíra. „Všude ve vzduchu to na mě
volá. Ale jak to ty víš?“ Kolem indické vesnice je
ovšem vzduch přesycen všelijakými pachy, pro tvora
myslícího téměř jen nosem stejně omamnými, jako
jsou pro člověka hudba a opium. Ještě chvíli se
dal pardál od Mauglího laskat, až tam s prackami
pod hrudí a s přivřenýma očima zůstal ležet jako
kotě u krbu. „Jsi z džungle, a nejsi z džungle,“
ozval se posléze. „Já jsem pouhý černý pardál. Ale
mám tě rád, bratříčku.“ Mauglí dělal, že nic
neslyšel, a řekl jen: „Ti toho tam pod stromem
napovídají. Těch báchorek, co jim Baldév vysypal.
Asi už brzo přijdou vytáhnout ženu i s mužem z
klece a vrhnout je do Rudého květu. Zjistí, že
klec je prázdná. Chacha!“ „Poslyš,“ řekl Baghíra.
„Horečka mi už z krve vyprchala. Nechť tady
zastihnou mne. Kdo mě tu uvidí, ten nevytáhne paty
z domu. Nejsem v kleci poprvé. A že by mě svázali
provazy, to nemyslím.“ „Opatrnosti nezbývá,“
zasmál se Mauglí pardálovi, který už zatím vklouzl
do chýše. Připadal si stejně zpupný jako on. „Br!“
otřásl se Baghíra. „Čpí to tady člověkem, ale mají
tady stejné lůžko, na jakém jsem léhal v
udajpurské královské kleci. Hned si na ně lehnu.“
Mauglí zaslechl, jak pod tíhou statné šelmy
praskají v matraci péra. „Při uraženém zámku,
který mi dopomohl na svobodu, pěknou kořist
ulovili, řeknou si asi! Pojď si, bratříčku,
sednout ke mně. Společ- ně jim popřejeme Dobrý
lov.“ „Ba ne, něco jiného mám za lubem. Že mám v
té hře prsty, to se ne- smí člověčí smečka
dovědět. Lov si sám. Já je nechci vidět.“ „Budiž,“
řekl Baghíra. „Už jdou.“ Beseda pod pípalovým
stromem na druhém konci vesnice byla stále
hlučnější. Skončila divokým rykem. Muži i ženy se
vyhrnuli na náves a šermovali kyji, bambusy, srpy
a noži. V čele šli Baldév s bráhmanem 177 a hned
za nimi povykoval dav: „Na čaroděje a čarodějnici!
Však ony jim horké mince rozvážou jazyk. Spalte
jim chýši nad hlavou. My je naučí- me, brát k sobě
vlčí ďábly. Ale nejprve je zbijme! Pochodně! Ještě
po- chodně! Baldéve, nahřej si hlaveň!“ Závora u
dveří ne a ne povolit. Nějak se zaklesla, nakonec
ji svorným úsilím urazili. Světlo loučí zalilo
jizbu a tam na lůžku s tlapami zkříže- nými a
lehce svěšenými přes pelest navaloval se Baghíra,
smolně černý a ďábelsky příšerný. Chvíli bylo
zoufalé ticho, pak se přední řady hrnu- ly a draly
zpátky přes práh, a tu zdvihl Baghíra hlavu a zívl
– důkladně, promyšleně, okázale – tak zíval, jen
když chtěl urazit nějakého druha. Rozchlípl a
ohrnul zřasené pysky, rudý jazyk pokrčil, níž a
níž spouštěl dolní sanici, až mu bylo vidět do
žhavého chřtánu, obrovské špičáky obnažil po samé
dásně a potom je sklapl; cvaklo to, jako když u
pancé- řové pokladny zapadnou ozubená dvířka.
Náves jako když vymete. Baghíra vyskočil oknem za
Mauglím. S vřískáním a řevem strkali se a šlapali
po sobě, jak horempádem uháněli každý do své
chýše. „Do rána nevytáhnou paty z domu,“ řekl
klidně Baghíra. „Co teď?“ Na vesnici jako by padlo
odpolední ticho, ale jak oba napjali sluch,
zaslechli na hliněné podlaze šoupání těžkých
truhel na obilí, přistrko- vaných ke dveřím.
Pravdu měl Baghíra, do svítání nikdo nevytáhne
paty z domu. Mauglí seděl zamyšleně a chmuřil se
stále víc. „Něco jsem udělal?“ lísal se k němu
Baghíra. „Dobrou věc jsi udělal. Hlídej je až do
rána. Já se vyspím.“ Mauglí od- běhl do džungle,
ulehl na skálu a prospal celý den a celou noc.
Procitl a vedle sebe měl Baghíru a u nohou čerstvě
skoleného srnce. Baghíra ho zvědavě pozoroval, jak
se ohání tesákem, jí a pije a nakonec s bradou v
dlaních uléhá na břicho. „Muž a žena se šťastně
dostali do Khanhíváry,“ řekl Baghíra. „Máma ti to
vzkazuje po Čílovi. Tu noc, co se octli na
svobodě, ještě před půl- nocí sehnali koně, a tak
jim to šlo rychle. Je to dobře?“ „Dobře,“ řekl
Mauglí. „Tvá člověčí smečka ve vesnici vylezla z
domu, až už bylo slunce vy- soko na obloze.
Najedli se a honem zas zpátky domů.“ 178
„Nezahlédli tě snad?“ „Možná. Zrána jsem se tam u
brány povaloval v prachu a snad jsem si taky pro
sebe trochu prozpěvoval. Už není, bratříčku, co
dělat. Pojď si se mnou a s Bálúem zalovit. Rád
bych ti ukázal, jaké má nové úly, všichni toužíme
po tom, abys byl zas u nás jako dřív. Přestaň s
tím po- hledem, i mně naháníš strach. Muže se
ženou na Rudý květ neuvrhnou a v džungli zas
všechno klape. Viď? Člověčí smečku pusťme z
hlavy.“ „To se stane – za chvilku. Kdepak se tuto
noc pase Háthí?“ „Kde ho zrovna napadne. Kdopak za
Mlčenlivce ručí? Ale proč se ptáš? Dokáže Háthí
něco, co my nedokážeme?“ „Vyřiď mu, aby sem za
mnou se všemi třemi syny přišel.“ „Říkat Háthímu
‚Pojď‘ nebo ‚Jdi‘, to se přece, bratříčku,
nesluší. Pa- matuj, že je pánem džungle, a než ti
člověčí smečka proměnila výraz obličeje, on tě
naučil klíčovému slovu džungle.“ „To je jedno. Mám
teď klíčové slovo pro něho. Vzkaž mu, ať přijde za
žabákem Mauglím, a jestli napoprvé neuposlechne,
řekni mu, že je to kvůli zpustošení bhartpurských
polí.“ „Zpustošení bhartpurských polí,“ Baghíra si
to pro jistotu několikrát zopakoval. „Už jdu.
Nanejvýš se Háthí rozlítí. Jednoměsíční kořist
bych dal za klíčové slovo, které pohne
Mlčenlivcem.“ Odešel a Mauglí dál vztekle sekal
tesákem do země. Lidskou krev Mauglí doposud
neviděl, teprve na Mésúiných poutech ji uviděl, ba
co víc, ucítil, a to mu dodalo. Mésúa byla na něho
kdysi vlídná. Pokud se v té věci vyznal, miloval
Mésúu stejně bezvýhradně, jako zas ostatní lidi
nenáviděl. Hnusila se mu jejich řeč, surovost i
zbabělost, ale vzít něko- mu život a znovu
čenichat strašný pach krve, k tomu se za všechno
bohatství džungle neodhodlal. Vymyslel si něco
prostšího, ale účinněj- šího! Zasmál se, když si
vzpomněl, že ho na to jednou báchorkou, vy-
právěnou pod pípalovým stromem, přivedl starý
Baldév. „Přece jen to bylo klíčové slovo,“
pošeptal mu do ucha Baghíra. „Pás- li se u řeky a
poslechli jako nějací volci. Hle, už jdou!“ Háthí
a jeho synové se jako vždy objevili bez hlesu. Na
bocích byli ještě umazáni od říčního bahna.
Zamyšleně chroupal Háthí zelenou 179 banánovou
pláňku, kly vyrytou ze země. Baghíra měl bystrý
postřeh. Z každého rysu jeho mohutného těla bylo
jasné, že to nemluví Pán džungle s člověčím
mládětem; že se jen bojí předstoupit před toho,
kdo se nebojí. Za otcem se bok po boku valili
všichni tři synové. Na Háthího pozdrav „Dobrý lov“
Mauglí ani nezdvihl hlavu. Dlouho ho nechal
kolébat a pohupovat a přešlapovat z nohy na nohu,
a nakonec promluvil ne na slony, ale na Baghíru.
„Povím ti, co mi vyprávěl lovec, kterého jsi včera
lovil,“ řekl Mauglí. „Je to příběh starého a
moudrého slona, padlého do jámy. Od paty až po
hřbet se tam na dně škrábl o špičatý bodec, dodnes
z toho má bílou jizvu.“ Mauglí pokynul rukou,
Háthí se pootočil a na břidlicově šedém boku se mu
při měsíčku objevila dlouhá bílá jizva jako
šlehnutí žhavým bičem. „Lidé ho přišli z jámy
vytáhnout,“ hovořil Mauglí, „ale on byl silný,
zpřetrhal provazy, a než se mu rána zhojila,
nebylo po něm ani slechu. V noci se pak rozlícen
vrátil na pole těch lovců. Pokud si vzpo- mínám,
měl tři syny. Stalo se to před mnoha a mnoha
dešti, daleko od- tud – v bhartpurských polích.
Copak bylo, Háthí, s těmi poli o příští sklizni?“
„Sklízeli jsme je já a moji tři synové,“ řekl
Háthí. „A s orbou, která následuje po sklizni?“
zeptal se Mauglí. „Nikdo je neoral,“ řekl Háthí.
„A s lidmi, jejichž obživou je osení, které na
těch pozemcích roste?“ ptal se Mauglí. „Odešli.“
„A s chýšemi, v nichž lidé nocovali?“ řekl Mauglí.
„Střechy jsme rozsápali a zdi pohltila džungle,“
řekl Háthí. „A co dál?“ řekl Mauglí. „Kolik za dvě
noci ujdu od východu na západ a kolik za tři noci
ujdu od severu na jih, tolik dobré půdy uchvátila
džungle. Do pěti vesnic jsme pustili džungli a na
pozemcích těch vesnic, pastvinách a obilných
lánech neuživí dnes půda živou duši. To bylo
zpustošení bhartpurských polí, způsobil jsem je já
se svými třemi syny. Ptám se tě, člověčí mládě,
jak ses o tom dověděl?“ řekl Háthí. 180 „Někdo mi
to řekl. Vida, i Baldév mluví někdy pravdu. Dobře
jsi to provedl, Háthí, s bílou jizvou. Ale podruhé
to provedeš ještě líp, protože tě povede člověk.
Znáš vesnici člověčí smečky, odkud mě vypudili?
Jsou to lenoši, hlupáci, surovci. Hrají si s ústy
a slabší druhy nezabíjejí pro potravu, ale pro
zábavu. Když se nasytí, vlastní plémě vrhají do
Rudého květu. Sám jsem to viděl. Nemají tady co
pohledávat. Nenávidím je.“ „Tak je zabijeme,“ řekl
nejmladší ze tří Háthího synů, uškubl chumáč
trávy, o přední nohy z něho oklepal hlínu a zase
ho zahodil. Červená očka mu rejdila na všechny
strany. „Nač jsou mi bílé kosti?“ rozlítil se
Mauglí. „Copak jsem vlčí mládě, abych si na slunci
hrál se syrovou hlavou? Skolil jsem Šér Chána, na
Poradní skále hnije jeho kůže. Ale jestli – jestli
je opravdu po Šér Chá- novi, nebo ne, to nevím,
pořád mám prázdno v žaludku. Tentokrát se zmocním
toho, co vidím a hmatám. Pusť, Háthí, na vesnici
džungli!“ Baghíra se zachvěl a přikrčil. Že by se
měl v krajním případě pře- hnat po návsi, napravo
i nalevo rozdávat rány nebo úskočně skolit za
soumraku oráče, to chápal, ale děsil se toho, že
by se měla před očima lidí i šelem chladnokrevně
vyhladit celá vesnice. Pochopil, proč vzkázal
Mauglí pro Háthího. Takovou válku dokáže zosnovat
a provést jenom dlouhověký slon. „Ať se rozutečou,
jako utekli tamti z bhartpurských polí, jediným
pluhem ať je tam dešťová voda a místo vrčení
kolovrátku ať tam déšť crčí na listí – ať si v
bráhmanově domě s Baghírou uděláme doupě a z
nádrže za chrámem ať pijí srnci! Pusť na ně
džungli, Háthí!“ „Vždyť – vždyť my s nimi žádný
spor nemáme. Příbytky, v nichž lidé spí, strhujeme
jenom, když jsme rozlícení bolestí,“ Háthí se
nerozhodně pohupoval. „Copak jste jediní
býložravci v celé džungli? Nažeň tam své poddané.
Ať to zařídí jeleni a kanci a Nílgáj. Ani ždibcem
kůže se tam neobjevuj, dokud nebudou pole jako
mlat. Pusť tam džungli, Háthí.“ „A zabíjet se
nebude? Kly mi zrudly při zpustošení bhartpurských
polí a nerad bych ten pach probouzel.“ 181 „Já
taky ne. Ani jejich bílé kosti ať se nám tady na
čisté zemi nepova- lují. Ať si vyhledají nová
doupata. Tady zůstat nemohou! Viděl jsem i cítil
jsem krev ženy, své živitelky – nebýt mě, málem ji
skolili. Ten pach zapudí jen voňavá tráva, která
jim vypučí na prazích. Hořkne mi v ústech. Pusť
tam džungli, Háthí!“ „Há!“ řekl Háthí. „I mě
pálilo na kůži to škrábnutí bodce tak dlouho, až
před našima očima zanikly jejich vesnice v jarním
porostu. Už to chápu. Tvá válka bude naší válkou.
Pustíme tam džungli.“ Mauglí ještě ani nepopadl
pořádně dech – vztekem a nenávistí se všecek třásl
a tam, kde předtím stáli sloni, bylo prázdno.
Baghíra na něho hleděl s hrůzou. „Při uraženém
zámku, který mi dopomohl na svobodu!“ ozval se po-
sléze černý pardál. „Ty že jsi ten naháček, za
kterého jsem se kdysi v mladých letech u smečky
přimluvil? Pane džungle, až mě jednou síla opustí,
přimluv se za mě – přimluv se za Bálúa – přimluv
se za nás všechny! Před tebou jsme pouhá mláďata!
Rozšlápnuté halouzky! Ko- louši zatoulaní od
laně.“ Že by byl Baghíra zatoulaný kolouch, to
bylo na Mauglího trochu moc. Smál se, až se mu
vrátil dech, střídavě plakal a zas se smál a
uklidnil se, teprve když skočil do tůně. Plaval
kolem dokola, jako jeho jmenovec žabák se v
pruzích měsíční záře potápěl a zas vynořoval.
Háthí a jeho synové se zatím rozešli na čtyři
světové strany. Potichu slézali dobrou míli do
údolí. Celé dva dni pak šli dál přes džungli, až
urazili šedesát mil. O každém jejich kroku hned
věděli a povídali si Mang, Číl, opičáci a ptáci.
Potom se sloni pustili do pastvy a pásli se asi
týden. Háthí a jeho synové jsou jako skalní
hroznýš Ká. Pospíchají jen z nezbytí. Týden minul
– a bůhví kdo s tím začal – po džungli se roznesla
zprá- va, že v tom a v tom údolí je lepší potrava
i voda. Nejprve se v houfech po skálách drali
divočáci – ti by za pořádným jídlem šli třeba na
kraj světa –, za nimi se hrnuli jeleni a divoké
lištičky, živící se uhynulými nebo hynoucími kusy
ve stádech. V jedné řadě s jeleny postupovali
širokoplecí Nílgájové a za Nílgáji se hrnuli
divocí buvoli z bažin. Stačila 182 maličkost, a
roztroušená toulavá hejna, která se pásla,
lelkovala, napá- jela a zase pásla, by se byla
hned rozprchla. Ale při každém poplachu je někdo
uchlácholil. Jednou jim dikobraz Sáhí zvěstoval,
že kousíček dál je hojně potravy, jindy zas Mang s
veselým pokřikem lítal nad úžlabi- nou, aby je
přesvědčil, že tam není živá duše, nebo se zas k
rozkolísané řadě přibatolil Bálú, v ústech plno
kořínků, a hrozbami a škádlením je nemotorně
postrkoval zpátky na správnou cestu. Dost bylo
těch, kdo couvli, utekli, ztratili chuť, ale zbylí
postupovali vpřed. Takhle to vypa- dalo za dalších
deset dní. Jeleni a divocí vepři se motali kolem
dokola v kruhu měřícím osm až deset mil a na jeho
obvodu sváděli šarvátky masožravci. Ve středu
kruhu ležela vesnice, kolem ní zrály obilné lány a
na takzvaných mačánech – holubníkovitých teráskách
sroubených ze čtyř kůlů přikrytých prkny – seděli
vesničané a plašili ptáky a jiné zlo- děje. Jeleny
už nikdo po dobrém nepřemlouval, odzadu na ně
dotírali masožravci a hnali je před sebou dále do
kruhu. Za jedné tmavé noci přišli nepozorovaně z
džungle Háthí a jeho tři synové a choboty podtrhli
mačány. Při pádu kůly ruply, jako když pad- ne
rozkvetlý stonek bolehlavu. Hlídači se z mačánů
skutáleli na zem a do uší jim zalehlo hluboké
sloní huhlání. Předvoj štvaných jeleních vojů
vyrazil vpřed a zaplavil pastviska i oranice. S
nimi tam vtrhli rýpa- ví kanci s ostrými kopýtky a
zničili, co ještě po jelenech zbylo. Občas
poplašili zvěř vlci: zoufale před nimi pobíhala
sem a tam, až zašlapala čerstvý ječmen a rozdupala
zavlažovací příkopy. Tlak na obvodu na jednom
místě za svítání povolil. Masožravci tam ucouvli a
tak otevřeli volnou cestu na jih. Utekla po ní
hojná srnčí stáda. Jenom pár statečněj- ších
zalezlo do houští a těšili se, že se v noci ještě
dosytí. Ale dílo bylo vlastně vykonáno. Ráno se
vesničané rozhlédli a uvi- děli, že je po úrodě
veta. Když neodejdou, čeká je smrt. K hladu měli
rok co rok stejně blízko jako k džungli. Vyhnali
buvoly na pastvu, a ti, celí vyhladovělí,
zjistili, že jim pastviny oškubali jeleni. Pustili
se tedy dál do džungle a tam se přidružili k svým
divokým druhům. Za soumraku pak čtyři poníci (víc
jich ve vesnici neměli) leželi ve stáji s
roztříštěnou 183 hlavou. Takovou ránu jim mohl
zasadit jen Baghíra a jen Baghíru mohlo napadnout
drze vyvléci posledního chcíplého poníka na náves.
Tu noc si vesničané netroufli rozdělat v polích
ohně. Vydal se tedy Háthí se svými třemi syny
paběrkovat, pokud ještě něco zbylo. Chodit za
paběrkujícím Háthím je zbytečné. I umínili si
vesničané, že do příš- tích dešťů budou živi z
osiva, potom se dají do služby, a tak vyrovnají
loňskou ztrátu. Ale protože obchodník s obilím
myslel jen na své napě- chované truhlice a na to,
jak své zboží zdraží, Háthí mu ostrými kly vyrýpl
roh hliněné chýše a proutěnou, kravinci omazanou
bednu s vzá- cným pokladem mu rozdrtil. Po
zjištění této poslední pohromy ujal se slova
bráhman. Modlil prý se k jejich bohům, ale oni ho
nevyslyšeli. Snad urazila vesnice bezděky nějaké
božstvo džungle, protože džungle se na ně zřejmě
hněvá. Vzká- zali tedy pro náčelníka nejbližšího
kmene kočovných Góndů – moud- rých, velmi snědých
drobných lovců, usazených v hloubi džungle, po-
tomků jedné z nejstarších indických ras –
prapůvodních vládců země. Na uvítanou předložili
Góndovi, kdeco měli. Stál na jedné noze, v ruce
luk, pár šípů zastrčených do čupřiny, a trochu
bázlivě, trochu pohrdlivě se díval na ustarané
vesničany a jejich zpustošená pole. To se na ně
hněvají jejich bohové – pradávní bohové – a jaké
oběti jim mají přinést? Gónd nic neříkal, jenom
utrhl úponek karely, která rodí hořkou planou
tykev, a opletl jí dveře chrámu přímo naproti
vyjevené červené hindské sošce. Ruku napřáhl tím
směrem, kudy vedla cesta do Khanhíváry, po- tom se
vrátil do džungle a pozoroval, jak se to tam hemží
jejími obyva- teli. Když se džungle pohne, to
věděl, jedině bílí muži ji dokážou zastavit. Ptát
se ho, co to znamená, bylo marné. Kde se klaněli
svému bohu, tam vyroste planá tykev a nejlíp
udělají, když se rovnou zachrání. Ale těžké je
odtrhnout vesnici z kotvy. Dokud měli v létě co
jíst, stále otáleli, zkoušeli sbírat v džungli
ořechy, ale tam na ně číhaly stíny s žhavýma očima
a ploužily se před nimi v pravé poledne. Ustrašeně
se rozběhli zpátky domů, a hle, na stromech, kolem
kterých před chvilkou šli, něčí mohutná tlapa s
ostrými drápy strhla a sedřela kůru. Čím víc se
zdržovali ve vesnici, tím kurážnější byla ta
zdivočelá čeládka skotačící 184 a povykující na
pastvinách u Vaingangy. Zalepit a vyspravit zadní
zdi prázdných kravínů, obrácených k džungli, si
ani netroufali. Rozšlapali je divocí kanci, na
uchvácené půdě se uzlovitými kořínky uchytila a
rozbujela planá réva a mezi révou vyrážela
pichlavá tráva. Nejprve utekli svobodní a široko
daleko zvěstovali, že je s vesnicí konec. Kdo- pak
se ubrání džungli nebo bohům džungle, když
vesnická kobra odlez- la z díry, kterou měla v
terase pod pípalovým stromem? Ušlapané ces- tičky
za vesnicí se ztrácely a mizely a pomalu se
vesničané s nikým nestýkali. Přestalo je děsit
noční vytrubování Háthího a jeho tří synů. Neměli
kam jít. Přišli o úrodu nad zemí i o zrno pod
zemí. Okolní pole byla k nepoznání. Nejvyšší čas
odejít do Khanhíváry a poprosit Angli- čany o
podporu. Jako praví domorodci to odkládali ze dne
na den, až je stihly první deště. Neopravenými
střechami proudem zatékalo, pastviny byly po
kotníky pod vodou a po letním vedru valem se
všechno zazelenalo. Muži, ženy i děti – všichni v
oslepujícím dopoledním dešti vybředli z vesnice,
ale naposled se ještě ohlédli a tak se loučili s
domovem. Poslední rodina, obložená ranci, vyšla
husím pochodem z brány a tu se rozlehl rachot
padajících krovů a došků. Před jejich zrakem se
mihl zdvižený černý chobot, hadovitě lesklý, jak
rozhazuje namoklé došky. Chobot zmizel, znovu se
ozval rachot a po něm bolestné kviknutí. Háthí
rval střechy chýší jako lekníny, nějaký trám se
přitom vzpříčil a píchl ho. Stačilo to rozpoutat v
něm všechnu sílu, rozlícený slon je z celé džungle
nejsvévolnější ničitel. Zadníma nohama se rozehnal
do hliněné zdi, po jediné ráně se sesula a po
sesutí se v lijáku roztekla v žluté blá- to. Točil
se dokola a kvíkal, proháněl se uličkami, vpravo i
vlevo se opí- ral do zdí, lomcoval chatrnými
dveřmi a křivil okapy. Za ním řádili tři jeho
synové jako tehdy při zpustošení bhartpurských
polí. „Džungle ty skořápky sama pohltí,“ ozval se
v rozvalinách něčí klid- ný hlas. „Padnout musí
vnější zdi,“ a Mauglí, na holých ramenou i pa-
žích všecek zmáchaný deštěm, uskočil ze zdi,
snášející se k zemi jako nějaký unavený buvol. 185
„Na všechno dojde,“ zasípal Háthí. „Ach, to jsem
ti měl v Bhartpuru rudé kly! K vnější zdi, děti!
Hlavou! Všichni naráz. Hej rup!“ Bok po boku
bušili všichni čtyři. Vnější zeď se prohnula,
pukla a padla a v rozeklané trhlině zahlédli
vesničané, oněmělí hrůzou, sve- řepé, hlínou
potřísněné hlavy ničitelů. Připraveni o domov i
obživu prchali údolím a jejich deptaná, bořená,
rozdupávaná vesnice se rozpa- dala vniveč. Za
měsíc z ní zbyl jen hrbolatý kopeček zarostlý
hebkým zeleným porostem. Když pak přestaly deště,
tam, kde před pouhým půl rokem zajížděl do země
pluh, bouřlivě bujela a kypěla džungle. 186
Mauglího zpěv proti lidem Z vesnice bude brzo
rozvalina, živná prsť pro úponky psího vína, krovy
se se střechami sesují, jen karela, hořká karela
tam vybují. Krb osiří, had vyplazí se z díry,
sýpka se bude hemžit netopýry, chrám utone pak v
řevu hromovém, kde karela, hořká karela je
domovem. Nikoho nespatříte. Při měsíci jen
vytušíte rotu útočící, můj vlk vám bude potom
stáda pást, kde karela, hořká karela teď má svou
vlast. Sám sklidím žeň. Nebudu milostivý, a zbylé
klásky, ty vás neuživí, pole vám budou orat
jeleni, kde karela, hořká karela se plemení. 187 Z
vesnice bude brzo rozvalina, žírná prsť pro úponky
psího vína a stromy, až se krovy sesují, jen
karela, hořká karela tam vybují. 188 Hrobaři Když
s Tabákím se bratříš a hyenu zveš k večeři, to
Džakalům, těm darmožroutům, rovnou vyhlas příměří.
Zákon džungle „Mějte v úctě starce!“ Mazlavý hlas
– lepkavý hlas, že se člověk až otřese – hlas,
jako když se láme něco měkkého. Hlas třaslavý,
skřehotavý, kňouravý. „Mějte v úctě starce!
Druhové z řeky – mějte v úctě starce!“ Na široké
hladině řeky plula po proudu menší flotila
sroubených lo- dic s čtvercovými plachtami,
naložených stavebním kamenem. Pod železničním
mostem stočily těžkopádná kormidla, aby se vyhnuly
pís- čině, naplavené kolem mostních pilířů. Jak
tudy pluly, vždycky tři vedle sebe, znovu se ozval
ten příšerný hlas: „Bráhmani na řece – mějte v
úctě starce a neduživce!“ Nějaký lodník se na
palubním zábradlí otočil, zvedl ruku, vykřikl ně-
co – požehnání to nebylo – a lodě skřípěly
soumrakem dál. Široká in- dická řeka, spíš řetěz
jezírek než plynulý proud, byla hladká jako sklo.
Vprostřed toku se v ní zrcadlila pískově červená
obloha se žlutými a temně fialovými skvrnami
poblíž nízkých břehů a pod nimi. Ve vlh- kém
období ústily do řeky potůčky, ale teď zela jejich
vyschlá ústí kus nad hladinou. Na levém břehu
skoro pod železničním mostem stála vesnice, celá z
hlíny, cihel, došků a dřeva; náves, po které se
právě vra- cela stáda dobytka do chlévů, vedla
přímo k řece a končila jakousi cih- lovou
přístavní hrází, po níž lidé krok za krokem
sestupovali do vody, když se šli umýt. Bylo to
přístaviště – ghát – vesnice zvané Magaří Ghát.
189 Na nízko položená čočková, rýžová a bavlníková
pole, každoročně zaplavovaná řekou, na rákosí i na
divokou spleť pastvin za nehybným rákosím se
rychle snášela noc. Papoušci a vrány už přestali
brebentit a pokřikovat nad večerním douškem a
letěli hřadovat dál do kraje. Ces- tou potkávali
rukující čety netopýrů a mračna vodních ptáků s
pištěním a houkáním zapadajících do rákosového
porostu. Byly mezi nimi husy s baňatou hlavou a
černým peřím na zádech, cirky, hvízdáci, divoké
kachny, liščí husy, kolihy a tu a tam i plameňáci.
Voj uzavíral nemotorný Marabu; letěl zvolna, jako
by každý roz- mach křídel už byl rozmachem
posledním. „Mějte v úctě starce! Bráhmani na řece,
mějte v úctě starce!“ Marabu pootočil hlavu,
odbočil trochu po hlase a toporně přistál na
písčině pod mostem. Pak teprve bylo vidět, co je
to za surového lotra. Zezadu vypadal nadmíru
důstojně, byl skoro šest stop vysoký, tak tro- chu
jako plešatý farář. Ale zpředu to byla jiná. Na
hlavě a na krku neměl jediné peříčko a pod bradou
měl strašlivé vole, celé rudé, jakýsi vak na
všechno, co svým zobákem, špičatým jako krumpáč,
ukořistil. Dlouhé nohy, kost a kůže, zdvíhal
opatrně a hleděl na ně s pýchou, jak si uhla-
zoval popelavě šedé peří na ocase; pak se ohlédl
přes hladké rameno a ztuhl „v pozoru“. Na nízkém
břehu hladově štěkal malý prašivý Šakal; vztyčil
uši a ocas a přes mělčinu uháněl k Marabuovi. Ve
své kastě stál až dole – ani nejlepší šakali za
mnoho nestojí, ale tenhle byl učiněný vyvrhel,
napolo žebrák, napolo zločinec – vymetal vesnická
smetiště, hned k smrti bázlivý, hned zas ztřeštěně
odvážný, věčně měl hlad a tropil neplechy, které
mu nikdy nic dobrého nevynesly. „Brrr!“ ulevil si
Šakal, když se tam přebrodil a smutně se
otřepával. „Ať všichni psi ve vsi pojdou na
červenou prašivinu. Jsem celý sežraný od blech, a
to jen proto, že jsem se v kravíně podíval –
slyšíš, jen podí- val – na starou botu. Mám snad
žrát bláto?“ A poškrábal se pod levým uchem.
„Slyšel jsem,“ spustil Marabu, jako když tupou
pilou řeže prkno, „slyšel jsem, že v té botě bylo
právě vylíhlé štěně.“ 190 „Něco jiného je slyšet a
něco jiného vědět,“ řekl Šakal, který se dost
vyznal v příslovích, jak je u večerních ohňů
pochytil od vesničanů. „To je pravda. A tak jsem
se pro jistotu o to štěně postaral, když měli psi
práci jinde.“ „A pořádnou práci to měli,“ řekl
Šakal. „Já abych teď nějaký čas o odpadky ve vsi
ani nezavadil. Tak ono v té botě bylo slepé
štěně?“ – „Je tady,“ a Marabu zašilhal přes zobák
na své plné vole. „Moc nevydá, ale hodí se, když
teď milosrdenství ze světa vymizelo.“ – „Jojo!
Svět teď nemá kouska citu,“ bědoval Šakal. Těkavým
zrakem postřehl na vodě drobounkou vlnku a rychle
mluvil dál: „Všichni teď máme těžký život a jistě
i náš slovutný pán, pýcha ghátu, chlouba celé řeky
–“ „Lhář, pochlebník a šakal se vylíhli z jednoho
vejce,“ řekl Marabu jen tak pro sebe; ale sám taky
lhal jedna radost, když se do toho dal. „Ano,
chlouba celé řeky,“ opakoval Šakal důrazně. „Co tu
postavili most, i jemu, to je jisté, se těžko
shání živobytí. Ale na druhé straně – do jeho
vznešených očí bych mu to neřekl – je tak moudrý a
tak ctnostný – to já bohužel nejsem –“ „Když o
sobě Šakal řekne, že je šedý, jak černý je asi
Šakal,“ zabručel Marabu. Neviděl, co se blíží. „Že
jemu jídla nikdy nepochybí, a tudíž –“ Slabounce
to skříplo, jako když drhne loď o mělčinu. Šakal
se rázem otočil a čelem stanul (tak je to
nejlepší) proti tvoru, o kterém právě mluvil. Byl
to velikánský krokodýl, čtyřiadvacet stop dlouhý,
a vypadal, jako by na sobě měl trojitě snýtovaný
kotelní plát, člunovitě protáhlý a zdobený puklami
a hřebenem. Žluté hroty horních zubů mu přečníva-
ly přes krásně žlábkovanou dolní čelist. Byl to
sám tuponosý Magar z Magařího Ghátu, nejstarší z
celé vesnice po něm pojmenované. Před stavbou
železničního mostu to býval zloduch brodu – vrah,
lidožrout a místní modla v jedné osobě. Ležel tu,
bradu zabořenou v písku, a oca- sem slabounce
vířil a tak se udržoval na místě. A přec, to Šakal
dobře věděl, stačil jediný úder ocasu o vodu, a
Magar se s rychlostí parostroje vymrští na břeh.
191 „To je ale šťastné setkání, Ochránce chudých!“
lísal se Šakal a při každém slově o krok
ustupoval. „Slyšeli jsme tvůj libý hlas a těšili
jsme se, že si pěkně popovídáme. Při své bezocasé
troufalosti jsem začal, jak jsme tu čekali, mluvit
o tobě. Doufám, že jsi z toho nic nezaslechl.“
Šakal ovšem mluvil schválně nahlas, aby ho Magar
slyšel, lichocením totiž ještě nejspíš sežene něco
k snědku. Magar věděl, že právě proto Šakal tak
hlasitě mluví, a Šakal zase věděl, že to Magar ví,
a Magar vě- děl, že Šakal ví, že to Magar ví, a
tak byli oba velmi spokojeni. Starý lotr se s
hekáním a supěním šinul na břeh a mručel: „Mějte v
úctě starce a neduživce!“ a pod těžkými
zrohovatělými víčky na troj- hranné hlavě mu očka
žhnula jako uhlíky, jak na skrčených nožkách
soukal nabubřelé, měchaté tělo. Pohodlně se
uvelebil. Šakal, dávno zvyklý na jeho způsoby,
snad už posté se znovu vyděsil nad tím, jak Magar
přesně napodobí kládu uvízlou na mělčině. Dokonce
dodržel i přesný úhel, jaký vzhledem k místu a
proudění řeky v tu roční dobu svírá plující kláda
s vodou. Ale to jen tak ze zvyku. Magar se přišel
na břeh pobavit. Jenže krokodýl není nikdy syt, a
dát něco na zdání, na- místě možná Šakal
domudroval. „Nic jsem neslyšel, synu,“ řekl Magar
a přimhouřil jedno oko. „Měl jsem vodu v uších a
byl jsem malátný od hladu. Co tu postavili želez-
niční most, už mě mí vesničané nemilují. Srdce mi
nad tím puká.“ „To je hrozné!“ zvolal Šakal.
„Takové ušlechtilé srdce! Ale podle mě jsou
všichni lidi stejní.“ „To tedy ne, jsou mezi nimi
velké rozdíly,“ mírnil ho Magar. „Někteří jsou
hubení jako tyčky, jiní zas tlustí jak mladí ša–,
chci říct psi. Nikdy bych lidi pro nic za nic
nepomlouval. Lidi jsou všelijací, ale za ta léta
jsem poznal, že jsou dobří jeden jako druhý. Muži,
ženy i děti – nic mi na nich nevadí. A pamatuj si,
synu, kdo lidi pomlouvá, toho lidé pomluví.“
„Lichotky jsou horší než prázdná plechovka v
břiše. Ale teď jsme slyšeli moudré slovo,“ řekl
Marabu a přešlápl na druhou nohu. „Ale uvaž jejich
nevděk k našemu vzácnému příznivci,“ spustil Šakal
líbezně. 192 „I toto, kdepak nevděk!“ odporoval
Magar. „Oni prostě na druhé nemyslí, to je
všechno. Ale když jsem tak ležel na svém
stanovišti pod brodem, všiml jsem si, jak těžko se
chodí starým lidem a dětem po str- mých schodech
na most. O staré mi ani nejde, ale je mi líto –
upřímně líto – těch tlusťoučkých dětiček. Dočkáme
se, jen co jim nový most ze- všední, budou moji
lidé zas odvážně čvachtat bosýma hnědýma noha- ma
přes brod jako dřív. Starého Magara budou pak mít
zase v úctě.“ „Ale vždyť jsem dnes v poledne viděl
z přístaviště vyplouvat měsíč- kové věnce,“ řekl
Marabu. Měsíčkovými věnci se po celé Indii vzdává
pocta. „Chyba lávky. To byla cukrářova žena. Rok
od roku hůř vidí a nero- zezná kládu ode mne –
Magara z ghátu! Viděl jsem, jak se spletla, když
věnce házela a já ležel až u samého přístaviště:
ještě krok, a byl bych jí ukázal ten maličký
rozdíl. Ale myslela to dobře a dobrý úmysl je na
oběti to hlavní.“ „Co jsou mi platné měsíčkové
věnce, když jsem na smetišti,“ vrčel Šakal.
Vybíral si blechy, ale přitom ostražitě pokukoval
po Ochránci chudých. „To je sice pravda, ale
smetiště, na kterém bych se octl já, ještě zatím
nedělají. Pětkrát už před mýma očima řeka od
vesnice ustoupila a na konci návsi přibylo suché
půdy. Pětkrát před mýma očima vesnici na březích
přestavěli a ještě pětkrát ji budou stavět znovu.
Nejsem přec nestálý rybožrout Gavial, jak se říká,
dnes v Káší a zítra v Prajágu, ale věrný,
spolehlivý strážce brodu. Pro nic za nic nenese
vesnice mé jmé- no, synu, ale jak se říká, kdo
počká, ten se dočká.“ „Já taky čekám – dlouho
čekám – skoro celý život, a čeho jsem se do- čkal:
každý mě kouše a bije,“ vzdychl si Šakal.
„Chachachá!“ zařehtal se Marabu. „V srpnu se
narodil Šakal a v září se jen lilo. ‚Takový déšť,‘
dí mládě, ‚já ještě nezažilo.‘“ 193 Marabu má
jednu nepříjemnou vlastnost. Znenadání začne
zuřivě rejdit a poskakovat, a on, důstojnější než
jeřábi, a ti si přec na slušnost potrpí, dá se do
divokého válečného tance jako na chůdách,
poroztáhne křídla a pokyvuje lysou hlavou nahoru a
dolů. Touhle posunčinou – nejspíš ví, co dělá –
provází vždycky své nejpeprnější poznámky.
Dozpíval a stanul v pozoru, marabuovštěji než
dřív. Šakal jen zamžikal, byly mu sice už celé tři
roky, ale copak se může zlobit pro urážku na
někoho, kdo má tak dlouhý zobák a umí jím bod-
nout jako oštěpem? Marabu byl sice známý zbabělec,
ale Šakal byl ještě zbabělejší. „Život tě naučí,“
prohodil Magar, „a jedno je jisté: takových
šakálků, synu, je plno, ale takový krokodýl jako
já, ten je vzácný. Přes to přese všecko nejsem
pyšný, pýcha předchází pád. Ale pamatuj si, je to
osud, a na osud ať nikdo nereptá, kdo plave, chodí
a běhá. Já jsem s osudem spokojen. Hlavní je
trochu štěstí, bystrý zrak a opatrnost: vždycky
než někam vlezu, zjistit předem, má-li potok nebo
zátoka nějaký východ.“ „Ale jednou se prý i sám
Ochránce chudých zmýlil,“ řekl Šakal ško- dolibě.
„Máš pravdu. Ale osud mě zachránil. Bylo to
tenkrát, ještě jsem ne- byl ani dospělý, před
předposledním hladomorem (při pravém i levém břehu
Gangy! co toho tehdy v řekách bylo!). Ano, byl
jsem mladý a nerozumný, a když přišla povodeň, to
byla radost! Tehdy mi stačilo málo ke štěstí.
Vesnice byla celá zatopená a já plaval nad
přístavištěm a pouštěl jsem se daleko od řeky, až
na rýžová pole, zanesená krásným bahnem. Ještě se
pamatuju, kápl jsem tenkrát večer na pár náramků
(byly skleněné, daly mi co proto). Ano, skleněné
náramky; a jestli mě paměť neklame, taky na jednu
botu. Měl jsem stáhnout obě, ale byl jsem hladový.
Potom jsem už byl chytřejší. Jo jo. Pořádně jsem
se najedl a pak jsem si hověl. Jenže mezitím voda
opadla, a tak jsem se brodil bahnem po návsi. Ano,
já sám. Sběhli se všichni moji lidé, kněží, ženy,
děti, a já na ně vlídně hleděl. V blátě se to
špatně zápasí. Povídá jeden lodník: ‚Běžte pro
sekyry a zabte ho, vždyť je to Magar od brodu.‘
Ale bráhman řekl: ‚To ne, vidíte přece, že před
sebou žene povodeň. Je to 194 bůžek naší vesnice.‘
A pak mě zasypali květinami a jeden člověk mi
šťastnou náhodou přivedl do cesty kozu.“ „Koza je
dobrá – moc dobrá,“ podotkl Šakal. „Je chlupatá –
moc chlupatá, a když se najde ve vodě, obyčejně v
sobě má zahnutý hák. Ale tamtu kozu jsem přijal a
ubíral se s velkými poctami k přístavišti. Později
mi osud seslal toho lodníka, co mi chtěl sekyrou
useknout ocas. Jeho člun uvízl na staré mělčině,
ale to vy už nepamatu- jete.“ „Nejsme tu přece
samí šakali,“ řekl Marabu. „Nebyla to snad mělči-
na, u které ztroskotaly lodě s kamením, jak bylo
to velké sucho – pod- louhlá mělčina, vydržela
přes trojí povodeň.“ „Byly tam dvě mělčiny, horní
a dolní,“ řekl Magar. „A jo, zapomněl jsem.
Odděloval je průliv, později zas vyschl.“ Mara- bu
si na své paměti moc zakládal. „Na dolní mělčině
uvízla loď mého dobrodinečka. Spal na přídi, a jak
byl ještě rozespalý, skočil do vody – bylo mu tam
po pás – ne, jen asi po kolena – a chtěl loď
odstrčit. Prázdný člun poodplul a uvízl u dalšího
záhybu, jak tehdy řeka tekla. Plul jsem za ním,
věděl jsem, že ho přijdou lidi vytáhnout.“ „A
přišli?“ zeptal se Šakal trochu ustrašeně. Tak
velkolepý lov mu imponoval. „Přišli, na to místo a
ještě kousek níž. Dál už jsem nešel, tři v jednom
dni, to mi stačilo – samí vypasení mándžhíové
(lodníci). Až na toho posledního, u toho jsem si
nedal pozor, ani nepípli, takže ti na břehu nic
netušili.“ „Jak ušlechtilá zábava! Ale co důvtipu
a rozvahy vyžaduje!“ zvolal Šakal. „Ani ne tak
důvtip jako přemýšlení. Život bez přemýšlení je
jako rý- že bez soli, jak říkají lodníci, a já
jsem vždycky důkladně přemýšlel. Můj bratranec
Gavial, ten rybožrout, mi jednou povídal, co mu dá
práce honit ryby, jak je každá jiná, že je musí
všechny znát, pohromadě i každou zvlášť. Tomu
říkám moudrost. Ale on zase můj bratranec Gavial
žije mezi svými. Ti moji neplavou v houfech s
tlamou vystrčenou 195 ven z vody jako Réva; a
nevynořují se pořád nad hladinu a nepřevracejí se
z boku na bok jako Móhú a malá Čapta; a po zátopě
se neshromaž- ďují na mělčinách jako Batčua a
Čilva.“ „Všecky chutnají výborně,“ řekl Marabu a
zaklapal zobákem. „Můj bratranec to taky říká a
moc toho s jejich lovem nadělá; na břeh se před
jeho ostrým čenichem stejně nevyškrábou. S lidmi
je to jiné. Žijí na zemi, v domech, se svým
dobytkem. Musím vědět, co dělají teď a co budou
dělat potom, pak to dát dohromady – jak se u nás
říká, ocas k trupu, a slon je celý. Visí někde nad
vraty zelená větvička a že- lezný kruh? Starý
Magar hned ví, že se tam narodil chlapec, jednou
si přijde hrát k přístavišti. Jinde se vdává
děvče? Starý Magar to pozná, lidi nosí dary sem a
tam. Děvče se přijde před svatbou vykoupat a –
Magar tam čeká. Změnila řeka tok a tam, kde býval
jen písek, je pevná půda? Magar to ví.“ „A k čemu
je to dobré?“ zeptal se Šakal. „Vždyť i za můj
krátký život změnila řeka tok.“ Indické řeky mají
koryta velmi pohyblivá a někdy změní tok i o dvě
až tři míle v jednom roce a zatopí pole na jednom
břehu a na druhém zanechají dobrou naplaveninu.
„Vědět to je moc užitečné,“ řekl Magar, „nová půda
znamená nové hádky. To Magar ví. Jo jo, to Magar
dobře ví. Sotva voda vyschne, plíží se malými
potůčky, kde by se lidé nenadáli ani psa, a tam
čeká. Za- nedlouho přijde sedlák a řekne, tady
zasiju okurky, tamhle melouny, na nové půdě,
kterou mu řeka dala. A bosou nohou hněte úrodné
bahno. Tu přijde druhý a řekne, sem dám cibuli,
tam mrkev a tam zas třtinu. Pak se střetnou jako
dvě utržené loďky a pod modrým turbanem koulí po
sobě očima. Starý Magar to vidí a slyší. Říkají si
‚bratře‘ a na nové půdě si jdou vyznačit své
pozemky. Magar se rychle plazí blátem za nimi od
jednoho kolíku k druhému. A najednou jsou v sobě!
Nadávají si. Tahají se za turbany! Už pozvedají
láthí (hole) a nakonec jeden padne do bahna a
druhý uteče. Když se vrátí, spor už je vyřízen; po
poraže- ném tu zbyla jen okovaná bambusová hůl. A
přec nejsou Magarovi vděčni. To ne, křičí
‚Vražda!‘ A obě rodiny, dvacet lidí na každé
straně, se mlátí holemi. Jsou hodní, ti moji lidé
– Džátové z kopců – Málvové 196 z Béthu. Ale
nebijí se jen pro zábavu, když je po boji, starý
Magar už čeká dole na řece za kikarovým houštím,
kam není z vesnice vidět. Mí ramenatí Džátové jdou
k řece, osm či devět jich kráčí pod hvězdami a na
nosítkách nesou mrtvého muže. Samí šedobradí
starci, hlas mají hluboký jako já. Rozdělají
ohníček – ach, dobře ten ohníček znám – pokuřují,
sedí v kruhu a pokyvují hlavou na sebe nebo
stranou k ne- božtíku na břehu. Za tohle, říkají
si, je v anglickém zákoně provaz. Něčí rodinu
stihne hanba, protože někoho na velikém vězeňském
dvoře oběsí. Přátelé mrtvého na to řeknou: ‚Ať
visí!‘ a začnou zas od začátku, pořád dokola,
aspoň dvacetkrát, celou dlouhou noc. Nakonec jeden
řekne: ‚Byl to poctivý boj. Ať nám zaplatí krevné,
o něco víc než nabízí vrah, a už o tom nebudeme
mluvit.‘ Pak se handrkují o krevné, protože mrtvý
byl statný chlap a zanechal mnoho synů. Ale než
přijde ma- ratvéla (východ slunce), dají ho trochu
k ohni, jak je u nich zvykem, a mrtvý je můj a nic
už neřekne. Jo jo, milé děti, Magar se vyzná –
Magar se vyzná – a mí Málvové a Džátové jsou moc
hodní!“ „Jsou to skrblíci – pro mé vole málo
sypou,“ zakrákal Marabu. „Ti jen tak lehko nepustí
chlup, jak se říká. Po Málvech toho moc
neposbíráš.“ „Já sbírám – je,“ řekl Magar. „Za
starých časů na jihu v Kalkatě,“ vzpomínal Marabu,
„všecko se házelo ven na ulici, a my jsme si
vybírali a zobali. To byly časy! Ale dnes, ulice
mají čisté jako vaječnou skořápku a mí druhové
odlétají jinam. Čistota je pěkná věc, ale utírat
prach, zametat, kropit sedmkrát za den, to by
omrzelo i bohy.“ „Jeden šakal z jihu mi povídal,
měl to od bratra, že na jihu v Kalkatě jsou
všichni šakalové vypasení jako ondatry v době
dešťů,“ povídal Šakal a sliny se mu sbíhaly už při
pouhém pomyšlení. „Jo, ale jsou tam běloši –
Angličani – a ti tam vozí odněkud v lodích po řece
velké silné psy – aby ti šakali moc neztloustli,“
dodal Marabu. „Jsou tam tedy stejní necitové jako
tady? To jsem si mohl myslet. Země, nebe ani voda
nemá s šakalem slitování. Loni po deštích jsem
viděl bělošské stany a sebral jsem tam novou
žlutou uzdu. Ale běloši nevydělávají kůži
jaksepatří. Bylo mi po ní špatně.“ 197 „To mně se
stalo něco horšího,“ spustil Marabu. „Když mi byly
tři roky, jako mladý odvážný pták jsem letěl dolů
k řece, kam připlouvají velké lodě. Anglické lodě
jsou třikrát větší než naše vesnice.“ „Byl až v
Dillí a lidi tam prý chodí po hlavě,“ mručel
Šakal. Magar otevřel levé oko a upřel je na
Marabua. „Je to pravda,“ trval na svém Marabu.
„Lhář lže jen tehdy, když čeká, že se mu uvěří.
Kdo ty lodě neviděl, neuvěří.“ „Na tom něco je,“
řekl Magar. „A co dál?“ „Zevnitř z té lodi
vynášeli obrovské kusy něčeho bílého a za chvilku
z toho byla voda. Ulamovaly se kousky a padaly na
břeh, ostatek rychle skládali do domu s tlustými
stěnami. Ale jeden lodník mi se smíchem hodil kus,
ne větší než pejsek. Já – jako mí druzi – spolknu
všechno bez rozmýšlení, a tak jsem i ten kus ze
zvyku spolkl. Okamžitě jsem pocítil strašný chlad,
napřed ve voleti a pak dál až do konečků prstů, a
slovo jsem ze sebe nemohl vypravit a lodníci se mi
smáli. Jakživ jsem takový chlad nepocítil. Samým
žalem a úžasem jsem se roztancoval, až jsem zas
popadl dech, a pak jsem zas tancoval a hořekoval,
jak je ten svět falešný, a lodníci se váleli
smíchy. Krom toho úžasného chladu nejpo- divnější
na tom bylo, že když jsem přestal hořekovat, neměl
jsem ve voleti dočista nic!“ Tak jim Marabu sytě
vylíčil, jak mu bylo, když spolkl sedmiliberní
krychli ledu, dovezenou na americké lodi z
Wenhamského jezera. Bylo to předtím, než si v
Kalkatě začali vyrábět led umělý. Ale protože
nevě- děl, co je led, a Magar se Šakalem to
nevěděli o nic líp, vyprávění se minulo s účinkem.
„Všecko je možné,“ připustil Magar a zas přivřel
levé oko, „všecko je možné na lodi třikrát větší
než Magaří Ghát. A moje vesnice není malá.“ Nahoře
na mostě to zapískalo, přehnal se po něm poštovní
vlak z Dillí – všechny vozy osvětlené, provázené
věrnými stíny na řece – a odrachotil zase do tmy.
Ale Magar a Šakal byli na něj tak zvyklí, že ani
hlavu neotočili. „Je snad tohle míň úžasné než loď
třikrát tak velká jako Magaří Ghát?“ zeptal se
Marabu a pohlédl vzhůru. 198 „Viděl jsem, když to
stavěli, synu. Viděl jsem růst pilíře kámen po
kameni, a když lidi spadli dolů (většinou se
pohybovali s úžasnou jisto- tou – ale když už
spadli), byl jsem připraven. Když postavili první
pilíř, ani je nenapadlo hledat v řece tělo, aby je
spálili. Ušetřil jsem jim moc starostí. Na stavbě
mostu nebylo nic zvláštního,“ skončil Magar. „Ale
to, co po něm běží a táhne kryté vozy, to je přece
zvláštní,“ opa- koval Marabu. „Je to bezpochyby
nějaké nové býčí plemeno. Jednou možná neudrží tam
nahoře rovnováhu a spadne jako ti lidi. Starý
Magar bude připra- ven.“ Šakal pohlédl na Marabua
a Marabu pohlédl na Šakala. Jedno jim by- lo nad
všechno jasné, že totiž lokomotiva může být cokoli
na širém svě- tě, jenom ne býk. Šakal se na ni
nesčetněkrát díval z keřů aloe podél trati a
Marabu ji znal už od té doby, co se v Indii
objevila první lokomo- tiva. Ale Magar se na to
díval jen zdola, odkud mu mosazný kotel připa- dal
jako býčí hrb. „Áno – nějaký nový druh býka,“
opakoval Magar důrazně, aby sám sebe ujistil. A
Šakal na to: „Jistě, je to býk.“ „Ale taky by to
mohlo být,“ začal zas Magar nedůtklivě. „Jistě –
doce- la jistě,“ pospíšil si Šakal a nečekal, až
to Magar dopoví. „Co?“ utrhl se Magar, měl pocit,
že druzí dva vědí víc než on. „Co by to mohlo být?
Já jsem přece nedomluvil. To ty říkáš, že je to
býk.“ „Všechno, co se Ochránci chudých zlíbí. Jsem
jeho služebník – ne to- ho, co jezdí přes řeku.“
„Ať je to co chce, je to dílo bělochů,“ řekl
Marabu. „A co se mne týče, já bych tady na písčině
tak blízko od toho nelíhal.“ „Neznáš Angličany tak
dobře jako já,“ řekl Magar. „Když tenhle most
stavěli, byl tady jeden běloch a ten si po
večerech brával loďku, šoupal nohama o prkenné dno
a šeptal: ‚Je tady? Je tamhle? Podejte mi pušku.‘
Než jsem ho zahlédl, dávno jsem ho uslyšel – každé
jeho hnutí – jak se prohání po řece, jak v loďce
vrže, supí a šramotí puškou. Jen jsem ulovil
nějakého dělníka a ušetřil mu velké výlohy za jeho
spálení, hned přiběhl dolů do přístaviště a křičel
z plných plic, že mě dostane a řeku ode mne 199
osvobodí – ode mne, Magara z Magařího Ghátu! Ode
mne! Celé hodiny jsem plaval, děti, pod jeho
člunem a poslouchal ho, jak střílí na klády; a
když jsem věděl, že už je unaven, vynořil jsem se
vedle něho a sklapl mu čelisti rovnou před nosem.
Když most dostavěli, odešel odtud. Takhle loví
všichni Angličani, když právě neloví někdo je.“
„Kdopak loví bělochy?“ zaštěkl vzrušeně Šakal.
„Teď už nikdo, ale kdysi jsem je lovil já.“
„Trochu si na to lovení pamatuju. Byl jsem tenkrát
ještě mladík,“ za- klapal Marabu významně zobákem.
„Byl jsem tady už zabydlený. Mou vesnici, jestli
se dobře pamatuju, stavěli právě potřetí, a tehdá
za mnou přišel bratranec Gavial, a co všechno prý
je ve vodách nad Banárasem. Zpočátku se mi tam moc
nechtělo, můj bratranec, ten rybožrout, někdy
nepozná, co je dobré, a co ne. Ale po večerech
jsem poslouchal, co si mí lidi povídají, a pak už
jsem neváhal.“ „A co si povídali?“ zeptal se
Šakal. „Takové věci, že jsem se já, Magar z
Magařího Ghátu, odhodlal opus- tit vodu a vydat se
pěšky na cestu. Putoval jsem po nocích, pokud to
šlo, maličkými říčkami. Ale začínalo horké počasí
a vody bylo všude málo. Přecházel jsem přes prašné
silnice, brodil se vysokou trávou a při mě- síčku
jsem šplhal do kopců. I na hory jsem se šplhal,
jen si to, děti, představte! Přešel jsem výběžek
Sirhindu, který je úplně bez vody, než jsem našel
řadu říček tekoucích do Gangy. Od svých lidí a
známých břehů jsem putoval celý měsíc. Bylo to
úžasné!“ „A co jídlo po cestě?“ zeptal se Šakal.
Měl duši v žaludku a celá ta Magarova pouť po
souši na něho neudělala žádný dojem. „Co se zrovna
naskytlo, bratranče,“ protahoval Magar každé
slovo. V Indii říkají bratranec jen tomu, u koho
se dá předpokládat po- krevní příbuzenství; a
protože se Magar žení s Šakalem jen v dávných
bájích, Šakal hned pochopil, proč ho Magar tak
najednou povyšuje na příbuzného. Být tam sami, nic
by mu to nevadilo, ale Marabu hned nad tím
ošklivým žertem vesele zamžikal. 200 „To jsem si
přec mohl myslit, otče,“ řekl Šakal. Dát si říkat
od šakalů otče, o to Magar nestojí, a Magar z
Magařího Ghátu mu to taky hned řekl – a ještě
leccos jiného, co nemá smysl opakovat. „Ochránce
chudých se sám hlásil k příbuzenství. Jak si mám
pama- tovat přesný stupeň? Vždyť jíme stejnou
potravu. Sám to řekl,“ odpo- věděl Šakal. Teď tomu
dal korunu, vždyť narážel na to, že Magar na svém
po- chodu po souši jedl ustavičně potravu
čerstvou, a ne náležitě odleželou, jak to dělá
každý své cti dbalý krokodýl a vůbec každá šelma.
Nadávka „žrout čerstvého masa“ vyjadřuje na
březích řeky nejhlubší opovržení. Skoro jako když
se řekne o člověku lidožrout. „Tou potravou se
živil už před třiceti lety,“ řekl klidně Marabu.
„Mluvme si o tom dalších třicet let, co je pryč,
je pryč. Pověz nám radši, co bylo, když jsi po své
úžasné pouti došel k bohatým vodám. Kdyby- chom
měli poslouchat vytí každého šakala, přestal by se
točit svět, jak se říká.“ Magar mu byl za to
přerušení zřejmě vděčný a o překot vypravoval dál:
„Při pravém i levém břehu Gangy! Jakživ jsem
takové vody neviděl!“ „Byly ještě lepší než
poslední velká povodeň?“ zeptal se Šakal. „Lepší!
Taková povodeň tu byla každých pět let – pár
utopených ci- zinců, nějaká ta drůbež a mrtvý
volek v kalném víru. Ale ten rok, o kterém
vypravuju, byla voda v řece nízká, hladká a
klidná, a jak už jsem věděl od Gaviala, plavali v
ní mrtví Angličani, jeden vedle druhé- ho. Právě
tenkrát jsem tak ztloustl, do šířky i do hloubky.
Od Agry ko- lem Itávy a širých vod v Iláhábádu –“
„Ach, ten vír tam pod zdmi iláhábádské pevnosti!“
zvolal Marabu. „Připlouvali tam jak hvízdáci na
rákosí a točili se pořád dokola – takhle!“ A znovu
se pustil Marabu do příšerného tance. Šakal jen
závistivě přihlížel; na ten strašný rok povstání,
o němž mluvili, se samozřejmě nepamatoval. Magar
se zas ujal slova: „Jo, u Iláhábádu, tam jsem si
klidně hověl v zátočině a třeba dvacet jsem jich
nechal odplout, než jsem si jednoho vybral. Přitom
ti Angliča- 201 ni nebyli ověšeni šperky a kroužky
v nose a náramky jako ty naše žen- ské. Hoň se za
šperky, a místo náhrdelníku dostaneš oprátku, jak
se říká. Tenkrát ztloustli všichni krokodýlové na
všech řekách, ale mně bylo souzeno, abych byl ze
všech nejtlustší. Říkalo se, že Angličany že- nou
do řek, a při pravém i levém břehu Gangy, my tomu
věřili. A věřit jsem nepřestal, dokud jsem plaval
na jih. Dostal jsem se po proudu až za Mungír a za
hroby nad řekou.“ „Tam já to znám,“ vpadl mu do
řeči Marabu. „Od těch dob je Mungír mrtvé město.
Žije v něm teď hrstka lidí.“ „Potom jsem se
pomalounku polehounku prodíral proti proudu, a tu
kousek nad Mungírem připlula loď plná bělochů – a
to živých! Byly na ní, to si pamatuju, samé ženy,
ležely pod plachtou rozprostřenou na kolících a
usedavě plakaly. V té době na nás, strážce brodů,
nevystřelila ani jedna puška. Všechny měly moc
práce jinde. Slyšeli jsme je ve dne v noci střílet
dál na souši, hned silněji, hned zase slaběji,
podle toho, odkud vál vítr. Celý jsem se vynořil z
vody, ještě jsem živé bělochy ne- viděl, třebaže
jsem je dobře znal – jinak. U boku loďky klečelo
malé bílé dítě, naklánělo se přes okraj, jako
naschvál si brouzdalo ručičky ve vo- dě. Je radost
pohledět, jak má děcko rádo tekoucí vodu. Už jsem
se ten den najedl, ale ještě mi v útrobách zbylo
prázdné místečko. Přesto jsem po těch dětských
ručkách chňapl spíše pro zábavu než kvůli jídlu.
Ani jsem se nedíval, když jsem skousl, tak jasně
jsem je měl před sebou. Ale byly moc útlé, a tak,
třebaže jsem dobře stiskl čelisti – vím to jistě
–, dítě zas ručky vytáhlo bez nejmenšího
škrábnutí. Protáhlo je prostě mezi zuby – ty své
bílé ručičky. Měl jsem je vzít napříč hned u
lokte, ale jak jsem řekl, vynořil jsem se z vody
jen pro zábavu, abych viděl něco nového. Jedna
přes druhou spustily ženy na lodi křik a já se zas
vynořil; chtěl jsem se na ně podívat. Loď byla moc
těžká, nedala se převrhnout. Byly tam jen ženy, a
věřit ženě je jako jít přes tůň po žabinci, jak se
říká, a při pravém i levém břehu Gangy, je to
pravda.“ „Jednou mi jedna žena dala usušenou rybí
kůži,“ řekl Šakal. „Měl jsem zálusk na její dítě,
ale lepší je koňský trus než koňské kopnutí, jak
se říká. A co udělala ta tvoje?“ 202 „Vystřelila
na mě z krátké pušky, jakživ jsem takovou neviděl,
ani předtím, ani potom. Pětkrát za sebou
vystřelila,“ (byl to asi starý revol- ver) „a
zůstal jsem s tlamou dokořán, lapal jsem po dechu
a kolem hla- vy se mi kouřilo. Jakživ jsem něco
takového neviděl. Pětkrát za sebou tak rychle,
jako když mrsknu ocasem – takhle!“ Šakal, celý tím
příběhem zaujatý, taktak uskočil. Obrovský ocas
švihl kolem něho jako kosa. „Teprve po páté ráně,“
řekl Magar, jako by ho ani ve snu nenapadlo
omráčit jednoho posluchače, „teprve po páté ráně
jsem se potopil, a když jsem se zas vynořil,
nějaký lodník právě bílým ženám říkal, že je
docela jistě po mně. Jedna kulka mi vnikla pod
krční plát. Nevím, jestli je tam ještě, protože
nemůžu otáčet hlavu. Podívej se, synu. Je to
důkaz, že můj příběh je pravdivý.“ „Já?“ bránil se
Šakal. „Může se požírač starých křápů a louskač
kostí opovážit, aby pochyboval o slovech Chlouby
celé řeky? Ať mi slepá štěňata ocas ukousnou,
jestli se mi jen stín takové myšlenky mihl hla-
vou. Ochránce chudých mě, svého otroka, milostivě
poučil, že kdysi dávno ho zranila nějaká žena. To
přece stačí, budu to vyprávět svým dětem a žádné
důkazy nežádám.“ „Přehnaná zdvořilost není někdy o
nic lepší než velká nezpůsobnost: udávit hosta
tvarohem, jak se říká. Rozhodně si nepřeju, aby se
tvé děti dověděly, že jedinou ránu utržil Magar z
Magařího Ghátu od ženy. Bu- dou mít jiné starosti,
jestli budou shánět potravu tak těžko jako jejich
otec.“ „Dávno už jsem to zapomněl! Vůbec nic jsem
neslyšel! O žádné bílé ženě nevím! Ani o lodi!
Vůbec nic se nestalo!“ Šakal zamával ocasem na
důkaz toho, jak dokonale si všechno z pa- měti
vymetl, a důstojně usedl. „Naopak, stalo se toho
mnoho,“ řekl Magar. Už podruhé mu ten ve- čer
sklaplo, když chtěl vyzrát na kamaráda. (Žádný se
proto nezlobil. Žrát a být sežrán je spravedlivý
zákon řeky, a když se už krokodýl na- sytí, i
šakal si přijde na své.) „Nechal jsem tu loď být a
plul jsem proti proudu až k Arrahu a do stojatých
vod za ním, ale tam už žádní mrtví 203 Angličani
nebyli. Nějaký čas byla řeka prázdná. Pak se
objevily jedna dvě mrtvoly v červených kabátech,
už ne Angličani, ale z jednoho kme- ne – Hindové a
Púrbíjové –, pak pět či šest v jedné řadě a
nakonec od Arrahu až na sever k Ágře to vypadalo,
jako by do řeky vkročily celé vesnice. Jeden za
druhým připlouvali z potůčků, jako když po deštích
připlouvají klády. Řeka stoupala a s ní stoupali v
houfech i oni z mělčin, kde dosud odpočívali.
Opadávající záplava je pak nechávala ležet po
polích a v džungli, kam je za dlouhé vlasy
zatáhla. Cestou na sever celé noci bylo slyšet
děla, ve dne zas okované boty překračující brody a
těž- ká kola vrzající v říčním písku! Každá vlnka
přinášela další mrtvoly. Nakonec jsem sám dostal
strach a řekl jsem si: Když se tohle děje li- dem,
jak vyváznu já, Magar z Magařího Ghátu? Někdy za
mnou pluly taky lodě bez plachet a ustavičně
hořely, jako hořívají čluny s bavlnou, ale vůbec
neklesaly ke dnu.“ „Jo!“ vpadl Marabu. „Takové
lodě plují na jihu Kalkaty. Jsou velké a černé,
víří za sebou vodu ocasem a –“ „Jsou třikrát větší
než naše vesnice. Ale moje lodě byly nízké a bílé,
vodu vířily po obou stranách a nebyly větší, než
lodě bývají. Naháněly mi strach. Vylezl jsem tedy
z vody, ve dne jsem se skrýval, a kde nebyly
nějaké říčky, šel jsem v noci po souši, až jsem
dorazil do své řeky. Po- tom jsem se vrátil do své
vesnice. Nenadál jsem se, že tam najdu své lidi. A
oni tam zatím orali, seli, žali a chodili si
klidně po polích jako ten jejich dobyteček.“ „A
obživy v řece bylo pořád ještě dost?“ zeptal se
Šakal. „Víc, než jsem si přál. Dokonce i já – a já
nejím bahno – i já jsem toho měl dost, a jak si
vzpomínám, trochu mě ten ustavičný proud nebožtíků
děsil. Lidi ve vesnici si říkali, že jsou všichni
Angličani mrtvi; ale ti, co sem po proudu
připlouvali obličejem dolů, to nebyli žádní
Angličani, a lidi to dobře věděli. Pak si moji
lidé řekli, lepší je mlčet, platit daně a orat
pole. Za nějaký čas se řeka vyčistila, a jak jsem
si všiml, ty, co ještě připlouvali, strhl příval
ke dnu. A byl jsem ze srdce rád, třebaže se pak
potrava hůř sháněla. Sem tam nějaký úlovek je
dobrá věc – ale jak se říká, i Magar má jednou
dost.“ 204 „To je úžasné! Namouduši úžasné!“ řekl
Šakal. „Ztloustl jsem už z pou- hého vyprávění o
tolika pochoutkách. A co potom dělal, smím-li se
ze- ptat, Ochránce chudých?“ „Řekl jsem si – a při
pravém i levém břehu Gangy, na dotvrzení slibu
jsem pevně stiskl čelisti – řekl jsem si, že se na
toulky už nikdy nevy- dám. A tak jsem si žil u
ghátu, blizoučko od lidí, a rok po roce jsem na ně
dohlížel. Oni mě za to milovali a házeli mi
měsíčkové věnce na hlavu, sotva jsem se vynořil. A
osud mi přeje a všichni na řece si váží toho, že
já, ubohý, neduživý, tady žiju, jenom –“ „Nikdo
není šťasten od zobáku až po ocas,“ vpadl soucitně
Marabu. „Co víc si ještě může Magar z Magařího
Ghátu přát?“ „To bílé děťátko, co mi uniklo,“
hluboce si povzdechl Magar. „Bylo sice maličké,
ale nezapomněl jsem na ně. Jsem už starý, a než
umřu, rád bych ještě okusil něco nového. Lidi,
pravda, jsou hřmotní, hluční, hlou- pí, moc se s
nimi neužije, ale pořád vzpomínám na staré časy
nad Baná- rasem a to dítě, jestli žije, si jistě
taky vzpomíná. Možná že se prochází po břehu
nějaké řeky a vypravuje, jak vytáhlo ruce Magarovi
z Maga- řího Ghátu přímo ze zubů, zůstalo naživu a
teď o tom vykládá. Osud mi opravdu přál, ale tohle
mě někdy mučí ve snu – ta vzpomínka na dítě na
lodní přídi.“ Zívl a sklapl čelisti. „A teď si
chvíli pohovím a podu- mám. Buďte zticha, děti,
mějte v úctě starce.“ Neohrabaně se otočil a
šoural se nahoru na mělčinu. Šakal se s Ma- rabuem
vrátil do stínu stromu, který se uchytil na druhém
konci hned pod mostem. „Jak krásný a užitečný
život,“ zašklebil se Šakal a tázavě vzhlédl na
ptáka, který se tyčil nad ním. „A ani jedinkrát,
snad sis všiml, neuznal za vhodné zmínit se mi,
kde by bylo na břehu něco k snědku. Sám jsem ho
jistě stokrát upozornil, když se v proudu valilo
něco dobrého. Jak prav- divé je rčení: Na šakala a
na holiče kdekdo zapomíná, jakmile se od nich
dozví, co je nového. A teď si pospi! Vrrr!“ „Jak
může Šakal lovit s Magarem?“ řekl chladně Marabu.
„Velký zlo- děj a malý zloděj, je nabíledni, kdo
shrábne lup.“ 205 Šakal se odvrátil, mrzutě
zavrčel a chystal se schoulit pod stromem. Ale
najednou se přikrčil a přes špinavé větve pohleděl
vzhůru na most. „Co je?“ zeptal se Marabu a
starostlivě roztáhl křídlo. „Počkej a uvidíme.
Vítr sice vane od nás k nim, ale nás nehledají –
tamti dva.“ „Jsou to lidi? Mé postavení mě chrání.
Celá Indie ví, že jsem posvát- ný.“ Marabu je
totiž znamenitý pohodný a může si chodit, kam se
mu zachce. Proto se nezalekl. „Po mně by hodili
leda starým křápem, za víc jim nestojím,“ řekl Ša-
kal a znovu zbystřil sluch. „Slyšíš ty kroky! To
není zdejší kůže, to je bělošská bota. Slyšíš,
zase! Železo narazilo na železo! To je puška! Ti
blázniví Angličani v těžkých botách si jdou
promluvit s Magarem, příteli.“ „Varuj ho tedy.
Někdo moc podobný hladovému Šakalovi mu před
chvilkou říkal Ochránce chudých.“ „Jen ať si
bratránek sám chrání svou kůži. Kolikrát mi říkal,
že bělo- chů se není co bát. Jistě jsou to běloši.
Žádný vesničan z Magařího Ghá- tu by si na něho
netroufal. Vidíš, vždyť jsem to říkal, že to je
puška! Při troše štěstí se ještě před svítáním
nasytíme. Když je venku z vody, moc neslyší a –
tentokrát to není žena!“ Svítil měsíc a na
pilířích se zableskla lesklá hlaveň. Magar ležel
na písčině nehybný jako vlastní stín, přední nohy
trochu roztažené, hlavu složenou mezi nimi, a
chrápal jako – no jako krokodýl. Na mostě někdo
zašeptal: „Je to nezvyklá rána, skoro kolmo dolů,
ale bude to trefa. Střel ho za krk! Hrome! To je
potvora! Vesničani budou celí diví. Je to jejich
dévtá (modla).“ „To je mi jedno,“ odpověděl druhý.
„Při stavbě mostu mi sebral pat- náct kuliů, už je
načase, aby bylo po něm. Honil jsem ho na loďce
celé týdny. Buď po ruce s martinkou, až to do něho
nandám z obou hlavní.“ „Pozor, ať tě nepraští. S
dvojkou nejsou žádné žerty.“ „To pozná on! Teď!“
Ozvala se rána jako z malého děla (největší pušky
na slony se moc od děla neliší), kmitl se dvojí
záblesk ohně a pak pronikavě třeskla martinka,
jejíž dlouhé náboje proniknou krokodýlím krunýřem
jako 206 nic. Ale hlavní práci vykonaly trhavé
kulky. Jedna zasáhla Magara pří- mo za krk na dlaň
vlevo od páteře, druhá vybuchla kousek níž, tam,
kde začíná ocas. V devětadevadesáti případech se i
smrtelně zraněný kro- kodýl ještě odplouží na
hlubinu a unikne. Ale Magar z Magařího Ghátu byl
doslova přeražen na tři kusy. Sotva pohnul hlavou,
než z něho život vyprchal, a zůstal tu ležet
rozpláclý jako šakal. „Hromy a blesky! Blesky a
hromy!“ volal poplašený Šakálek. „Snad se to, co
táhne kryté vozy, nepřevrhlo z mostu do řeky?“
„Byla to jen puška,“ odsekl Marabu, ale péra v
ocase se mu ještě třás- la leknutím. „Pouhá puška.
Už je jistě po něm. Tady jdou ti běloši.“ Oba
Angličani sběhli dolů z mostu a rovnou na písčinu.
Nemohli se vynadivit, jak je Magar dlouhý. Jeden
domorodec mu usekl obrovskou hlavu sekyrou a čtyři
ji odtáhli z dolíku. „Když jsem měl posledně ruku
v krokodýlí tlamě,“ řekl jeden z Ang- ličanů a
sklonil se nad ním (to on postavil zdejší most),
„bylo mi asi pět let – jeli jsme tenkrát na lodi
dolů do Mungíru. Byl jsem, jak se říká, dítě
Povstání. Chudák maminka byla na lodi se mnou a
často mi pak vyprá- věla, jak na hlavu té bestie
vystřelila z otcovy staré pistole.“ „Teď jsi se
tedy pomstil samému náčelníku rodu – i když ti od
rány z pušky teče krev z nosu. Hej, lodníci,
vytáhněte tu hlavu na břeh, aby nám zůstala lebka.
Kůže je moc poškozená, tu schovávat nebudem. A teď
na kutě. Ale vyplatilo se to, že jsme celou noc
čekali!“ Ani ne tři minuty potom, co lidi odešli,
Šakal a Marabu si řekli na- chlup totéž. 207 Píseň
o vlnce Západ slunce zlatí vodu, dívka ubírá se k
brodu, bílou rukou vlnky čeří, spěchá, než se
zšeří. Hezké líčko, nožko malá, škoda žes tu
nezůstala. „Počkej, dívko,“ vlnka zpívá, „nesu
smrt. Nepřejdeš živá!“ „Jdu tam, kde mě milý čeká,
píseň tvá mě nepoleká, moje láska upřímná je.
Rybka si jen s vodou hraje.“ Malá nožko, srdce
věrné, pohleď do té vody černé. „Nesu smrt,“ zas
vlnka říká, „počkej si na převozníka!“ „Milý volá,
za ním spěchám – nerada ho čekat nechám.“ Vlnka
objala ji v pase. Voda nad ní zavřela se. Malou
nožku, srdce věrné pohltily vody černé. Vlnka
mlčí, odtud běží – rudá pěna na ní leží! 208
Králův ankus Je čtvero věcí, jež se nikdy neukojí
tak či tak: chřtán Džakalův, hlad luňákův, opičí
pracky, lidský zrak! Snad po dvousté, co byl na
světě, svlékl mohutný skalní hroznýš kůži.
Pamětliv toho, že za svůj život vděčí Káovu
nočnímu dílu v Chladných doupatech (snad si to
ještě pamatujete), přišel mu Mauglí blahopřát. Při
svlékání bývá had mrzutý a sklíčený, dokud na něm
v plné kráse nezazáří nová kůže. Ká si už Mauglího
nedobíral, spolu s ostatními obyvateli džungle ho
uznával za pána džungle a nosil mu novinky, ja-
kých takový velikánský hroznýš samozřejmě hodně
nasbírá. Co o tak- zvané prostřední džungli – té,
co žije při zemi a pod zemí, v balvanech, norách a
dutých stromech – nevěděl Ká, to se vešlo na jeho
nejdrobnější šupinu. Mauglí si celé odpoledne
hověl v kruhu Káových důkladných smy- ček a
ohmatával jeho starou scvrklou a potrhanou kůži;
zkroucená a za- uzlovaná ležela ve skalách, jak ji
tam Ká odložil. Úslužně se Ká Mauglímu podložil
pod široká holá záda, takže si chlapec na něm
hověl jako na nějaké živé lenošce. Mauglí si hrál
se starou kůží a mumlal pro sebe: „Celá, ani oční
šupi- ny nechybějí. Je to divné, vidět u nohou
kůži z vlastní hlavy.“ „Jenže mně zas chybějí
nohy,“ namítl Ká. „Všichni moji to tak dělají, mně
to vůbec divné není. Copak tobě kůže nikdy
nezestárne a nezkra- batí?“ „To se jdu umýt, ty
Ploskohlavče. V parnu jsem ovšem kolikrát za-
toužil bez bolesti stáhnout kůži a běhat bez ní.“
209 „Já se taky myji, a ještě svlékám kůži. Jakpak
vypadá to nové rou- cho?“ Mauglí mu sáhl na
obrovský, úhlopříčkami vzorkovaný hřbet. „Želva má
hřbet tužší, ale ne tak strakatý,“ řekl rozšafně.
„Můj jmenovec žabák ho má zas strakatější, jenže
ne tak tuhý. Ty ho máš krásný na pohled – žíhaný
jako kalich lilie.“ „Jen voda mu chybí. Nová kůže
zazáří barvou až po koupeli. Pojďme se vykoupat.“
„Já tě ponesu,“ řekl Mauglí. Se smíchem se shýbl,
že mohutného Káa zdvihne zrovna vprostřed, kde byl
jako soudek. To by člověk spíš dvou- stopé potrubí
uzvedl. Ká se nehýbal, jenom se usmíval. Začala
obvyklá večerní zábava – chlapec, kypící jarou
silou, a hroznýš, oděný nádher- ným novým rouchem,
stanuli proti sobě, že se popadnou do křížku –
byla to zkouška zraku i síly. Dát se do toho
pořádně, Ká mohl ovšem klidně rozmačkat tucet
Mauglíů, jenže zápasil opatrně a vkládal se do
toho sotva z desetiny. Jakmile Mauglí povyrostl
tak, že něco vydržel, už tehdy se to od Káa naučil
a získal tím neobyčejnou mrštnost. Až po krk
zavinut ve vláčných Káových smyčkách snažil se
Mauglí uvolnit jednu paži a popadnout ho za
chřtán. Ká povolil, a jak se had tlustým ocasem
mermomocí zachycoval o balvan nebo pařez, Mauglí
mu ho střelhbitý- ma nohama hleděl přiskřípnout.
Hlavou proti sobě, oba ve střehu se komíhali sem a
tam, naráz to krásné sousoší splynulo v rej
černožlu- tých smyček a zápolících noh a paží,
znovu se vztyčilo a tak pořád do- kola. „Hele!
hele! hele!“ Naoko podnikal Ká hlavou výpady, při
vší mrštnosti je Mauglí nestačil rukou odrážet.
„Koukej! Tady tě, bratříčku, seknu! Tady a zas
tady. Copak ti ochably ruce? A ještě tady!“
Končilo to vždycky stejně – Ká vyrazil zpříma a
prudce hlavou, až se chlapec svalil. Vyčíhnout ten
bleskurychlý úder se Mauglí nenaučil, a jak ho Ká
upozornil, stejně by se to učil marně. „Dobrý
lov!“ zafuněl posléze Ká a Mauglí, jako vždycky
udýchaný a rozjařený, odlítl pět šest yardů od
něho. Na prstech plno trávy vstal a odešel s
moudrým hadem na jeho zamilované koupaliště – byla
to hluboká, černočerná tůň mezi skálami, už těmi
pařezy na dně k sobě vábila. Chlapec se po způsobu
obyvatel džungle bez hlesu ponořil a tůň 210
přeplaval. Rovněž bez hlesu se pak vynořil, s
rukama za hlavou ulehl naznak, pozoroval, jak za
skálami vychází měsíc, a chodidly rozmazával jeho
odraz ve vodě. Jako břitva rozťal Ká kosohrannou
hlavou tůň a položil ji Mauglímu na rameno. Leželi
bez hnutí a labužnicky vychut- návali chlad vody.
„Báječné,“ ozval se nakonec ospale Mauglí. „Pokud
si vzpomínám, u člověčí smečky v tuto dobu uléhají
v hliněných pastích na tvrdá prk- na, zabední se
proti čerstvému vánku, přes těžkou hlavu si
přetáhnou hadr a nosem vyluzují ošklivý zpěv. V
džungli je to lepší.“ Nějaký brejlovec se smekl po
skále, honem se napil, popřál jim „Dobrý lov!“ a
zase odešel. „Šššš!“ zasyčel Ká, jako by si náhle
na něco vzpomněl. „Džungle ti te- dy, bratříčku,
poskytuje všechno, po čem jsi kdy toužil?“
„Všechno ne,“ zasmál se Mauglí. „Jinak bych tu
každý měsíc skolil nějakého nového, silného Šér
Chána. Skolil bych ho vlastnoručně, buvo- ly bych
o pomoc vůbec neprosil. Taky bych rád, aby
uprostřed dešťů zasvitlo slunko a v parném létě
aby zas slunce zastřely deště. Když mám v žaludku
prázdno, lituji, že jsem neskolil kozu. Když pak
skolím kozu, lituji, že jsem neskolil srnce. A
když skolím srnce, lituji zase, že jsem neskolil
Nílgáje. Ale takoví jsme všichni.“ „A jiné přání
nemáš?“ zeptal se mohutný had. „Co bych si ještě
přál? Mám džungli a přízeň džungle. Najde se ještě
něco od východu do západu slunce?“ „Brejlovec
povídal –,“ ozval se Ká. „Jaký brejlovec? Ten, co
zrovna odešel, neříkal nic. Byl na lovu.“ „Jiný.“
„Stýkáš se hodně s jedovatci? Já jim uhýbám z
cesty. V předním zubu nesou smrt, a to jim
nesvědčí – jsou na to maličcí. S jakou kápí jsi to
mluvil?“ Ká se ve vodě zahoupal jako parník na
rozvlněném moři a řekl: „Před třemi až čtyřmi
měsíci jsem lovil v Chladných doupatech, snad jsi
na ně nezapomněl. To, co jsem lovil, mi kolem
nádrží s pištěním vběhlo do domu, u něhož jsem
kdysi kvůli tobě zbořil zeď, a zalezlo pod zem.“
211 „Vždyť obyvatelé Chladných doupat nežijí v
děrách.“ Mauglí věděl, že Ká mluví o opičácích.
„Ono to tam taky nežilo, to jenom chtělo zůstat
naživu,“ zatřepal ja- zykem Ká. „Zalezlo do
dlouhatánské díry. Vlezl jsem za tím, skolil to a
potom jsem usnul. Když jsem se pak probudil, lezl
jsem pořád dál.“ „Pod zemí?“ „Ano. Nakonec jsem
narazil na Bílou kápi (tj. Bílého brejlovce).
Brej- lovec mi vyprávěl netušené věci a leccos mi
ukázal, co jsem jakživ nevi- děl.“ „Nějakou novou
zvěř? Dobře se ti lovilo?“ Mauglí se rázem
převrátil na bok. „Zvěř to nebyla, zuby bych si na
tom vylámal. Podle toho, co mi říkal Bílý
brejlovec – a lidský rod on zřejmě zná –, horký
dech pod žebry by prý člověk dal za to, kdyby ty
věci jenom spatřil.“ „Tak se na ně podíváme,“ řekl
Mauglí. „Vzpomínám si, že jsem byl kdysi člověk.“
„Pomalu – pomalu. Chvat zabil Žlutého hada, který
pojedl slunce. Při řeči tam pod zemí jsem se
zmínil o tobě, že jsi člověk. I řekl Bílý brejlo-
vec (a starý je věru jako džungle): ‚Dávno jsem už
neviděl člověka. Jen ať přijde. Ať si to
prohlédne. Za pouhou špetku toho všeho by leckdo
položil život.‘“ „Přece jen to bude nějaká nová
zvěř. A jedovatci nám o té zvěři ani nemuknou.
Jsou nepřejícní.“ „Není to zvěř – je to – je to –
co to je, to ti nepovím.“ „Tak si tam zajdeme.
Bílou kápi jsem jakživ neviděl. Taky ty ostatní
věci bych si rád prohlédl. On je ten brejlovec
skolil?“ „Jsou to mrtvé kusy. On prý je střeží.“
„Aha, jako se vlk nehne od masa, které si přinesl
do doupěte. Pojď- me.“ Mauglí doplaval na břeh,
vyválel se v trávě, až byl suchý, a potom vyrazili
do Chladných doupat, snad jste už o tom opuštěném
městě slyšeli. Dávno se už Mauglí opičáků nebál,
zato opičáci trnuli před ním hrůzou. Co jich bylo,
zrovna drancovali někde v džungli a Chladná dou-
212 pata stála tu při měsíčku pustá a zamlklá. Ká
namířil k pobořenému královninu letohrádku,
stojícímu na terase, a po suti sjel na poloroz-
padlé schodiště, které zprostřed letohrádku
sestupovalo pod zem. Mauglí vyrazil hadí pokřik:
„Vy a já jsme jedné krve,“ a po rukou a po kolenou
lezl za ním. Kus cesty se plazili po klikaté a
točité srázné chod- bě, až došli ke zdi; strom
čnějící nějakých třicet stop nad nimi vylomil z ní
kořenem kamenný kvádr. Prolezli otvorem a octli se
v rozlehlém sklepení. Klenutý strop v něm také
porušily kořeny a několika pruhy tam do šera
pronikalo světlo. Mauglí se vztyčil a řekl: „Doupě
je to bezpečné, ale trochu z ruky. Co je tu
vlastně vidět?“ „A já nejsem nic?“ ozval se někdo
zprostřed sklepení. Před Mauglím se soukalo cosi
bílého a znenáhla se před ním vztyčil brejlovec
tak ob- rovský, jakého jakživ nespatřil – měřil
téměř osm stop a pobytem v šeru vyrudl do barvy
slonoviny. Do bledě žluta mu vybledly i brejle na
roztažené kápi. Oči měl jako rubíny. Vypadal
úžasně. „Dobrý lov!“ řekl Mauglí. Podobně jako
tesák tak neodkládal ani slušné způsoby. Brejlovec
mu na pozdrav neodpověděl, jen se zeptal: „Copak
dělá město? Copak dělá velké hrazené město – město
sta slonů a dvaceti tisíc koní a bezpočtu krav a
volů – město krále nad dvaceti králi? Nějak tady
hluchnu, dávno jsem už neslyšel válečné gongy.“
„Nad hlavou máme džungli,“ řekl Mauglí. „Ze slonů
znám jenom Háthího a jeho syny. Koně ve vesnici
Baghíra všechny skolil a král – co to je?“ „Vždyť
jsem ti říkal,“ vlídně domlouval Ká brejlovci,
„vždyť jsem ti před čtyřmi měsíci říkal, že je po
tvém městě veta.“ „Město – velké lesní město,
střežené královými věžemi – nikdy ne- pomine.
Postavili je, dříve než se z vajíčka vylíhl otec
mého otce, a až synové mých synů zbělí jako já,
pořád tu bude stát. V dobách Bappa Rávalových je
postavil Salómdhí, syn Čandrabíji, syna Vidžaji,
syna Jé- gásúrího. A čí hovádko jsi ty?“ 213 „Tato
stopa nikam nevede,“ otočil se Mauglí po Káovi.
„Jeho řeč mi je cizí.“ „Mně taky. Je stařičký.
Otče brejlovců, jenom džungle je tady, jako tady
byla od prvopočátku.“ „A kdo je on,“ řekl Bílý
brejlovec, „že si tu přede mnou bez bázně se- dí,
neví, co je to král, a lidskými ústy pronáší naši
řeč. Kdo je ten s te- sákem a hadím jazykem?“
„Říkají mi Mauglí,“ zazněla odpověď. „Pocházím z
džungle. Můj lid jsou vlci a Ká je mi přítelem. A
kdo jsi ty, otče brejlovců?“ „Jsem strážce králova
pokladu. Kurun rádža – kůži jsem měl tehdy ještě
tmavou – mě zazdil, abych ty, kdo sem přijdou
krást, naučil umí- rat. Shora z klenby sem pak
spustili poklad a moji pánové, bráhmani, nad ním
zazpívali.“ „Hm!“ řekl Mauglí. „S jediným
bráhmanem, tím z člověčí smečky, jsem měl co dělat
– a vím své. Za chvilku tady bude neštěstí.“ „Co
jsem strážcem, pětkrát kámen z klenby vytáhli,
pokaždé však něco přidali, nikdy nic neubrali.
Žádné bohatství se tomuto bohatství nevyrovná – je
to poklad sta králů. Ale dávno už s kamenem
nehnuli. Snad město zapomnělo.“ „Po městě je veta.
Pohleď nahoru. Hle, kořeny stromů páčí kameny od
sebe. Stromy a lidé na jednom místě nerostou,“
domlouval mu Ká. „Dvakrát nebo třikrát sem vnikli
lidé,“ odsekl nerudně Bílý brejlo- vec. „Byli
zticha, když jsem je překvapil, jak tu potmě
tápou, teprve potom trochu zakvíleli. Zato vy dva,
člověk a had, lžete a namlouváte mi, že je po mém
městě veta a mé strážcovství končí. S lety se lidé
tro- chu mění. Já se však vůbec neměním! Dokud
nezdvihnou kámen, dokud za mnou se známými zpěvy
nepřijdou bráhmani nakrmit mě teplým mlékem a
vyvést mě znovu na světlo – já, já, já jsem
strážcem králova pokladu, a nikdo jiný! Že je
město mrtvé, říkáte, a že sem zarůstají kmeny
stromů? Tak se shýbněte a naberte si, co chcete.
Takový poklad se na celém světě nenajde. Jestli
odtud, člověče s hadím jazykem, živ vyvázneš tou
cestou, kterou jsi přišel, drobní králové ti pak
budou ochotně sloužit.“ 214 „Už zas ta stopa nikam
nevede,“ řekl chladně Mauglí. „Že by se do takové
hloubky prohrabal nějaký šakal a mohutného Bílého
brejlovce pokousal? Je nadobro pominutý. Nic tady,
otče brejlovců, nevidím, co bych měl odnést.“ „Při
bozích slunečních i měsíčních, ten chlapec na smrt
šílí,“ sykl brejlovec. „Prokážu ti milost, než
zavřeš oči. Pohleď a viz, co člověk jakživ
neviděl.“ „Běda tomu, kdo Mauglímu v džungli
vykládá o milosti,“ procedil chlapec mezi zuby,
„ale potmě, to vím, je všechno jinačí. Když tě to
těší, tak se podívám.“ Zbystřil zrak, rozhlédl se
po sklepení a ze země zdvihl přehršli če- hosi
lesklého. „Vida!“ řekl, „v člověčí smečce si s tím
taky hrávají, jenže tohle je žluté a tamto hnědé.“
Zlaté mince pustil na zem a šel dál. Na pět až
šest stop byla podlaha sklepení zavalena zlatými a
stříbrnými penězi, vypadlými z pytlů, v nichž byly
původně uloženy; za ta léta se sesedly a spekly
jako písek při odlivu. Jako vrak na mělčině, tak
na nich a z nich trčely šperkované sloní haudy z
vypuklého stříbra, ozdobené tepanými zlatými
pláty, karbunkly a tyr- kysy. Byly tam palankiny a
nosítka královen, rámované a vyztužené stří- brem
a smaltem, s nefritovými držadly a jantarovými
kroužky od záclon. Byly tam zlaté svícny, z
jejichž ramen mihotavě visely provrtané sma-
ragdy. Byly tam pět stop vysoké stříbrné sochy
zapomenutých bohů s očima z drahokamů. Byly tam
ocelové, zlatem vykládané kroužkové pancíře,
vroubené zteřelými zašlými perličkami. Byly tam
přílby na temeni i po stranách posázené
tmavorudými rubíny. Byly tam lakované štíty z
želvoviny a hroší kůže s puklemi a obručemi z
rudého zlata, lemo- vané smaragdy. Byly tam svazky
mečů, dýk a tesáků s jílci vykládanými démanty.
Byly tam zlaté obětní misky a lžíce, přenosné
oltáře tvarů, jaké věky nepamatují. Byly tam
nefritové poháry a náramky. Byly tam cizelo- vané
zlaté kadidelnice, hřebeny, kelímky na voňavky,
henu a oční líčidlo. Byly tam nespočetné kroužky
do nosu na zápěstí, čelenky, prsteny i ře- tízky.
Byly tam šest palců široké pásy z čtvercově
broušených démantů a rubínů a dřevěné, trojmo
pobité truhly, rozpadlé na prach, napěchova- 215
né nebroušenými hvězdicovitými safíry, opály,
katoftalmy, lazurity, ru- bíny, démanty, smaragdy
a granáty. Pravdu děl Bílý brejlovec. Peníze by
ani zdaleka nestačily vykoupit poklad, po staletí
nastřádaný z válek, loupeží, obchodu i daní.
Nehledě k drahokamům už ty mince měly nesmírnou
cenu. Pouhé zlato a stříbro činilo na dvě stě až
tři sta tun hrubé váhy. I ten nejchudší domorodý
indický panovník má dnes nastřádanou hromádku,
kterou stále roz- množuje. Stane se, že občas
nějaký osvícený vládce pošle čtyřicet až padesát
volky tažených vozíků stříbra a vymění si je za
státní papíry, ale většinou si poklady i jejich
tajemství pečlivě ponechávají pro sebe. Toť se ví,
Mauglí nechápal, nač to je. Trochu ho zaujaly
tesáky, ale nebyly tak vyvážené jako jeho a hned
je zas zahodil. Nakonec ho přece jen něco zvábilo,
leželo to vpředu na haldě, zabořené do mincí. Byl
to dvoustopový ankus neboli bodec na slony – něco
jako menší lodní hák. Na konci měl oblý lesklý
rubín, hned pod tím byl na osm palců hustě posázen
hrubými tyrkysy, takže v ruce neklouzal. Pod
tyrkysy se vinul nefritový proužek s květinovým
vzorem – jenže listy byly ze smaragdů a květy z
rubínů, zasazených do chladného zeleného kamene.
Jinak byla rukověť z pravé slonoviny, a spodek –
to jest hrot a hák – byl ze zlatem vykládané
oceli; byly na něm vyobrazeny výjevy z chytání
slonů. Ty výjevy Mauglího zaujaly, připomínaly mu
jeho přítele Háthího. Bílý brejlovec mu byl ale
stále v patách. „Za takový poklad se snad vyplatí
umřít?“ řekl. „Prokázal jsem ti mi- lost, nebo
ne?“ „Nerozumím,“ bránil se Mauglí. „Samé tvrdé a
studené věci, jíst se nedají. Ale tohle,“ – tu
ukázal na ankus – „mám chuť odnést a prohléd- nout
si na slunci. Říkáš, že ti všechno patří. Dal bys
mi to? Já ti za to přinesu k jídlu žáby.“ Bílý
brejlovec se přímo třásl škodolibostí. „Jistěže ti
to dám. Dám ti všechno, co tu je – až odtud
odejdeš.“ „Vždyť už jdu. Je tady tma a zima, rád
bych si tu špičatou věc odnesl do džungle.“
„Podívej se k nohám. Co to je?“ 216 Cosi bílého a
hladkého zdvihl Mauglí ze země a klidně řekl:
„Lidská lebka. A tady dvě další.“ „Před mnoha lety
sem přišli lidé pro poklad. Jen jsem na ně v šeru
promluvil, a zůstali bez hnutí ležet.“ „Nestojím
ti o takzvaný poklad. Jestli mi ankus věnuješ,
bude to dob- rý lov, a jestli ne, i tak to bude
dobrý lov. S jedovatci nebojuji. Znám ostatně
klíčové slovo tvého rodu.“ „Tady platí jedno
klíčové slovo. A to moje!“ S planoucím zrakem se
proti němu vyřítil Ká a zasyčel: „Kdopak mi kázal,
abych sem přivedl člověka?“ „Já sám,“ zašišlal
starý brejlovec. „Dávno jsem už žádného neviděl, a
tenhle se vyjadřuje naší řečí.“ „Ale o zabíjení
jsme nemluvili. Copak můžu odejít do džungle a
ozná- mit, že jsem ho poslal na smrt?“ řekl Ká. „O
zabíjení mluvím, až přijde čas. Ve zdi je otvor,
jdi si, jestli chceš. A už nemluv, ty bachratý
zabíječi opic! Jen ti sáhnu na šíji, a v džungli
nebude po tobě ani slechu. Žádný člověk odtud s
dechem v hrudi ne- odešel. Jsem strážce pokladu
královského města!“ „Říkám ti, ty bílý červe
temnoty, že je veta po králi i po městě! Ko- lem
dokola je džungle!“ rozkřikl se Ká. „Ale poklad tu
zůstal. A ještě něco. Jen počkej, skalní Káe, jak
bude chlapec běhat. Něco si užijeme. Přece jen
stojí za to žít. Běhej, chlapče, dokola, a hezky
zčerstva!“ Klidně sáhl Mauglí Káovi na hlavu a
zašeptal: „Ten bílý hastroš se zatím stýkal jen s
lidmi z člověčí smečky. Mě ne- zná. Sám si o tento
lov řekl. Ať si ho užije.“ Až dosud držel Mauglí
ankus špicí dolů. Rázně jím mrštil tak, že napříč
dopadl hadovi přímo na kápi a připíchl ho k zemi.
Plnou váhou se na škubajícího brejlovce blesku-
rychle svalil Ká a ochromil ho od kápě až k ocasu.
Jen rudé oči brejlovci žhnuly a napravo nalevo
zuřivě mrskal volnými šesti palci hlavy. Mauglí
sáhl po tesáku a Ká mu povelel: „Zabij!“ Mauglí
vytasil čepel a řekl: „Ne, napříště budu zabíjet
jen pro potra- vu. Koukej, Káe!“ Uchopil hada za
kápi, čepelí tesáku mu rozevřel tlamu 217 a prstem
ukázal na brejlovcovy strašlivé jedovaté zuby:
vykotlané a zčernalé mu čněly z čelistí. Jak se
hadům stává, Bílý brejlovec přestal být ve stáří
jedovatý. „Thú (Práchnivý pařez),“ řekl Mauglí.
Pokynul Káovi, ať povolí, zdvihl ankus a pustil
Bílého brejlovce na svobodu. „Královský poklad by
potřeboval nového strážce,“ řekl vážně. „Udě- lals
chybu, Thúe. Běhej, Thúe, dokola, a hezky
zčerstva!“ „Jsem zostuzen. Zabij mě!“ sykl Bílý
brejlovec. „Těch řečí o zabíjení bylo až moc.
Pojďme. To špičaté si, Thúe, beru s sebou, protože
jsem tě v boji přemohl.“ „Dej pozor, aby tě to
nakonec nezabilo. Smrt to má v sobě! Smrt,
pamatuj! Obyvatele celého mého města to stačí
zabít. Dlouho to, člově- če z džungle, u sebe
neudržíš – ty ani ten, kdo ti to uzme. Bude se
kvůli tomu zabíjet, zabíjet, zabíjet! Síla mi
vyprchala, ale mé dílo dovrší an- kus. Má v sobě
smrt! Má v sobě smrt! Má v sobě smrt!“ Otvorem
prolezl Mauglí do chodby. Naposled ještě zahlédl
brejlovce, jak zatíná neškodné zuby do pokojných
zlatých tváří bohů povalených na zem a syčí: „Má v
sobě smrt!“ Teprve na denním světle si oddechli.
Po návratu do džungle blýskl pak Mauglí za svítání
ankusem a měl radost, jako by si zatkl do vlasů
kytičku neznámých květin. Zálibně otáčel v prstech
rubín: „Ani Baghírovy oči tak nejiskří. Však já mu
ho ukážu. Jak to Thú myslel, když mluvil o smrti?“
„Nevím. Až do špičky ocasu mě mrzí, že nepocítil
tvůj tesák. V Chlad- ných doupatech je samé
neštěstí – nad zemí i pod zemí. Ale už mám hlad.
Zalovíš si dnes za svítání se mnou?“ řekl Ká. „Ne.
Musím to Baghírovi ukázat. Dobrý lov!“ Mauglí
odhopsal, mával přitom ankusem, jen chvílemi se
zastavil a s obdivem si ho prohlížel, až došel v
džungli tam, kde Baghíra nejvíc pobýval. Zastihl
ho, jak se po důkladné kořisti napájí. Celé
dobrodružství mu podrobně vylíčil. Baghíra zatím
ankus očichával. Když pak Mauglí došel k posledním
brejlovcovým slovům, Baghíra spokojeně zavrněl.
„Tak přece jen mluvila Bílá kápě o něčem, co je?“
vyhrkl Mauglí. 218 „Narodil jsem se v udajpurské
královské kleci a v útrobách jsem přesvědčen, že
člověka znám. Moc lidí by jen kvůli tomu rudému
ka- meni vraždilo třeba třikrát za noc.“ „Jenže s
tím kamenem je ankus do ruky těžký. Lepší je můj
lesklý te- sáček. Ostatně, jíst se ten rudý kámen
nedá. Jaképak zabíjení?“ „Jdi se vyspat, Mauglí.
Žil jsem mezi lidmi, a tak –“ „Už si vzpomínám.
Lidé zabíjejí jen proto, že neloví; z dlouhé
chvíle a z bujnosti. Probuď se, Baghíro. Nač se ta
špičatina dělá?“ Baghíra pootevřel oči – šly na
něho dřímoty a zlomyslně zamžoural. „Dělá se na
to, aby jí Háthíovy syny píchali do hlavy, až jim
proudem teče krev. Vídal jsem to na udajpurských
ulicích před našimi klecemi. Okusilo to krev mnoha
Háthíových rodáků.“ „Ale proč tím píchají slony do
hlavy?“ „Aby jim vštípili člověčí zákon. Lidé si
to vymýšlejí – a ještě jiné, horší věci –, protože
nemají drápy ani zuby.“ „Jak se přiblížím k
něčemu, co vyrobila člověčí smečka, krve jen při-
bývá!“ ulevil si znechuceně Mauglí. Ankus mu
ztěžkl v ruce. „Vědět to, tak jsem si ho vůbec
nebral. Nejprve to byla na řemíncích Mésúina krev
a teď zas Háthíova. Nic s tím nechci mít. Hle!“
Mihotavě se vznesl ankus a nějakých padesát yardů
dále se mezi stromy zaryl do země. Mauglí si otřel
dlaně o čerstvě porosenou hlínu. „Smrt mi nelpí na
rukou. Podle toho, co říkal Thú, půjde mi v patách
smrt. Je starý, bílý a nepříčetný.“ „Černý – bílý,
smrt – život, já si, bratříčku, zdřímnu. Celou noc
lovit a celý den povykovat jako někteří, to
neumím.“ Baghíra se odebral do jednoho známého
loveckého doupěte, ležícího o dvě míle dále.
Mauglí se pohodlně vyšplhal na strom, spletl pár
lián, a než by řekl švec, padesát stop nad zemí se
houpal ve visuté rohožce. Proti dennímu světlu nic
neměl, ale po způsobu svých přátel se mu co nejvíc
vyhýbal. Když pak mezi ryčnými obyvateli stromů
procitl, už se zase stmívalo. Zdálo se mu o tom,
jak zahodil ty krásné oblázky. „Aspoň se na to
ještě kouknu,“ řekl si a po liáně sklouzl na zem.
Baghíra ho však předešel. Mauglí slyšel, jak tam v
pološeru čenichá. 219 „Kdepak je ta pichlavina?“
křikl Mauglí. „Nějaký člověk ji odnesl. Tady je
stopa.“ „Uvidíme, jestli měl Thú pravdu. Jestli je
v té špičatině smrt, tak ten člověk umře. Pojďme
za ním.“ „Nejprve si zalov,“ řekl Baghíra. „Z
prázdného žaludku jsou roztěka- né oči. Lidé chodí
pomalu a v džungli je vlhko, takže se i lehounká
stopa udrží.“ Kořist si brzy vyhlédli, ale než se
nasytili a napili a vydali po stopě, uplynuly tři
hodiny. Obyvatelé džungle vědí, že pospíchat s
jídlem se nevyplatí. „Myslíš, že se ta špičatina
člověku v ruce otočí a že ho zabije?“ zeptal se
Mauglí. „Podle Thúa má v sobě smrt.“ „To se
uvidí,“ řekl Baghíra a se sklopenou hlavou klusal
vpřed. „Je to jedna noha,“ (jeden člověk) „a
nějaká tíha mu tlačila paty do země.“ „Hé! To je
jasné jako letní blesk,“ odpověděl Mauglí. Dali se
do drob- ného křepkého poklusu stopařů a v
mřížkovaném měsíčním světle sle- dovali bosé nohy.
„Teď uhání,“ řekl Mauglí. „Prsty na noze má od
sebe.“ Došli na slati- nu. „A proč tady odbočuje?“
„Počkej!“ řekl Baghíra a mohutným skokem se
přenesl daleko do- předu. Jakmile přestane být
stopa srozumitelná, nejlépe je vrhnout se vpřed a
nenechat za sebou vlastní šlépěje, ty jen matou.
Po dopadu se Baghíra ohlédl po Mauglím a zvolal:
„Blíží se tady k němu další stopa. Je to menší
noha, ta druhá stopa, prsty má skrčeny.“ Mauglí se
na ni běžel podívat a hned usoudil: „Je to stopa
góndského lovce. Hle! Tady na trávě táhl za sebou
luk. Proto ta první stopa tak prudce odbočila.
Velká noha se schovávala před malou.“ „Máš
pravdu,“ řekl Baghíra. „Pustíme se každý po jedné
stopě, aby- chom své šlépěje nezkřížili, a tak
všechno nepopletli. Já budu, bratříč- ku, velká
noha a ty zas Góndova malá noha.“ Skokem se
Baghíra vrátil na původní stopu. Mauglí se skláněl
nad šlépějí lesního divocha s podivně skrčenými
prsty. 220 Krok za krokem sledoval Baghíra řetěz
šlépějí. Nakonec řekl: „Tady já, velká noha,
odbočuji. Tady se schovávám za skálou, stojím
strnule, ani nohou nepohnu. Co tvá stopa,
bratříčku?“ Mauglí běžel dál po stopě a volal:
„Já, malá noha, přicházím ke skále. Usedám pod
skálu, pravou rukou se opírám o zem, luk mám ležet
na prstech u nohy. Čekám dlouho, protože paty mám
vtlačeny hluboko do hlíny.“ Na to Baghíra,
schovaný za skálou: „Já taky čekám, hrotem spočívá
ta pichlavina na skále. Tady se mi kousek svezla,
kámen je škrábnut. Co tvá stopa, bratříčku?“ „Jsou
tady ulomeny dvě větévky a velká haluz,“ zabručel
pro sebe Mauglí. „Jak mám tohleto popsat? Aha, už
je mi to jasné. Já, malá noha, odcházím a přitom
hlučím a dupu, aby mě velká noha slyšel.“ Krok za
krokem se mezi stromy vzdaloval od skály, a jak
přicházel k menšímu vodopádu, stále víc stoupal
hlasem: „Odcházím – daleko – až tam – kde – šum
vody – přehlušuje – můj hlas – a tady čekám.
Baghíro, co tvá stopa, velká noho?“ Všemi směry
pátral pardál, kam míří od skály stopa velké nohy.
A tu se ozval: „Po kolenou obcházím skálu,
pichlavinu táhnu za sebou. Nikoho ne- vidím, dávám
se do běhu. Já, velká noha, uháním, co můžu. Stopa
je zřetelná. Sledujme každý svou. Už běžím.“ Po
nápadné stopě Baghíra přímo letěl, Mauglí zas
sledoval Góndovy šlépěje. Chvíli bylo v džungli
ticho. „Kdepak jsi, malá noho?“ křikl Baghíra.
Mauglí se mu ozval necelých padesát yardů vpravo:
„Hm!“ odchrchlal si Baghíra. „Oba utíkají souběžně
a jsou si stále blíž.“ Skoro pořád v stejné
vzdálenosti od sebe cválali ještě půl míle, Mauglí
nebyl hlavou tak nízko u země jako Baghíra a
najednou křikl: „Tady na sebe narazili. Dobrý lov
– hle! Tady stál v pokleku na skále malá noha – a
tamhle velká noha.“ 221 Asi na deset yardů před
nimi ležel na kameni mrtvý vesničan z ta- mějšího
obvodu, záda i prsa protknuta tenkým opeřeným
góndským šípem. „Byl Thú, bratříčku, opravdu tak
stařecky nesoudný?“ řekl šetrně Baghíra. „Jedna
smrt už je tady.“ „Jen jdi dál. Ale kam se poděla
ta pijavice sloní krve – ta rudooká pichlavina?“
„Snad ji má malá noha. Už zas je vidět jenom
jednu.“ Stopa nějakého člověka běžícího a na levém
rameni nesoucího bří- mě se táhla po dlouhém
nízkém ostrohu suché trávy; kdejaká šlépěj tam
před bystrozrakým stopařem vystupovala jako
vytlačená do žha- vého železa. Slovo nepromluvili,
až je stopa přivedla k vyhaslému popelu táboro-
vého ohně v skrytu rokle. „Už zase!“ řekl Baghíra
a zůstal stát jako zkamenělý. S nohama v popelu
ležela tam mrtvola vyzáblého drobného Gónda.
Baghíra se tázavě zahleděl na Mauglího. Na první
pohled Mauglí usoudil: „Tohle spáchali bambusem.
Sám jsem se jím oháněl, dokud jsem sloužil u
člověčí smečky. To jsem si mohl myslet, otec
brejlovců – škoda že jsem si z něho tropil blázny
– dobře tu čeládku zná. Copak jsem neříkal, že
lidé vraždí z dlouhé chvíle?“ „Jenže tentokrát
vraždili kvůli rudým a modrým kamenům,“ opravil ho
Baghíra. „Nezapomínej, že jsem býval v udajpurské
královské kleci.“ Mauglí se shýbl nad popelem a
řekl: „Jedna stopa, dvě stopy, tři, čty- ři. Čtyři
stopy obutých mužů. Ti se nepohybují tak rychle
jako Góndové. Copak jim ten chudinka dřevorubec
udělal? Podívej se, než ho zabili, všech pět tady
stálo a hovořilo. Vraťme se, Baghíro. Útroby mě
tíží a přitom se mi komíhají jako žluví hnízdo na
špičce větve.“ „Nechat kořist běžet, to není dobrý
lov. Za mnou!“ povelel pardál. „Těch osm obutých
noh daleko nedošlo.“ Šli po široké stopě obuté
čtveřice a celou hodinu nepromluvili. Byl už jasný
den, a tu se ozval Baghíra: „Čichám koně.“ 222
„Lidé vždycky raději jezdí, než běhají,“ prohodil
Mauglí. Poklusem se dral houštinatou klečí mladé
džungle, ve které slídil. Kousek vlevo od něho
vyrazil Baghíra z hrdla nepopsatelný ryk. „Tenhle
dojedl navždy,“ řekl. V křoví ležel bezvládně
nějaký strakatý ranec šatů a vedle něho rozsypaná
mouka. „Zase to spáchali bambusem,“ řekl Mauglí.
„Podívej se! Ten bílý prá- šek lidé jedí. Skolili
ho – nesl jim mouku – a svou kořist přenechali
luňákovi Čílovi.“ „To je třetí,“ řekl Baghíra.
„Velikánské čerstvé žáby zanesu otci brejlovců a
důkladně ho vykr- mím,“ řekl Mauglí. „Tahle
pijavice sloní krve je vtělená smrt – ale pořád to
nechápu.“ „Za mnou!“ zavelel Baghíra. Neušli ani
půl míle a tu na samém vrcholku tamaryšku zazpíval
ha- vran Kó smuteční píseň. Tři muži leželi ve
stínu tamaryšku. V jejich kroužku čadil napolo
vyhaslý oheň zakrytý železným plátem a na něm
ležela zčernalá, připálená placka z nekvašeného
těsta. U samého ohně se na slunci třpytil ankus
posázený rubíny a tyrkysy. „Účinek je rázný a tady
to končí,“ řekl Baghíra. „Jakpak zahynuli tihleti?
Nemají na sobě ani ranku, ba ani oděrku.“ O
jedovatých bylinách a bobulích ví toho obyvatel
džungle ze zkuše- nosti víc než lecjaký lékař.
Mauglí přičichl k čadícímu ohni, ulomil kou- sek
zčernalé placky, ochutnal ji a hned zase vyplivl.
„Jablko smrti,“ zakuckal se. „Ten první je asi
namíchal do jídla těmhle: oni nejprve zabili Gónda
a potom jeho.“ „Věru dobrý lov! Jedna kořist za
druhou,“ řekl Baghíra. „Jablko smrti“, jak se v
džungli říká pichlavému jablku neboli dhatú- ře,
je nejběžnější indický jed. „Co teď?“ řekl pardál.
„Máme snad kvůli tamhletomu rudookému vrahu skolit
jeden druhého?“ „Umí mluvit?“ zašeptal Mauglí.
„Ublížil jsem mu, že jsem ho zahodil? Nám ublížit
nemůže, vždyť my netoužíme po tom, po čem touží
lidé. Když ho tady necháme, v jednom kuse bude
lidi zabíjet, jako když na 223 podzim vichřice
sráží ořechy. K lidem nějak zvlášť nelnu, ale aby
jich šest zahynulo za noc, to bych přece nerad.“
„Co na tom? Jsou to jen lidé! Pozabíjejí se
navzájem a s chutí,“ řekl Baghíra. „Ale ten první
drobný dřevorubec lovil dobře.“ „Stejně jsou to
štěňata. Takové štěně kouše do měsíčního obrazu na
vodě, až se nakonec utopí. Chybil jsem,“ řekl
rozšafně Mauglí. „Žádné novoty už do džungle nosit
nebudu – i kdyby byly krásné jak květiny. Ankus,“
– opatrně na něj sáhl – „se vrátí k otci
brejlovců. Nejprve se však vyspíme, a vedle těchto
spáčů spát nebudeme. Také ankus zahra- beme, aby
neutekl a nezabil dalších šest. Vyhrabej mi tamhle
pod stro- mem jámu.“ Baghíra se tam odklidil a
řekl: „Říkám ti, bratříčku, ta pijavice za to
nemůže. Jsou tím vinni lidé.“ „To je jedno,“ řekl
Mauglí. „Hlubokou jámu mi vyhrabej. Až procit-
neme, ankus vytáhnu a odnesu ho zpátky.“ Druhou
noc potom seděl zahanbený a oloupený Bílý
brejlovec smut- ně sám a sám v tmavém sklepení a
tu přilítl otvorem tyrkysový ankus a dopadl na
hromadu zlatých mincí. „Otče brejlovců,“ řekl
Mauglí (z opatrnosti zůstal stát za zdí), „sežeň
si mezi svými nějakého mladého a vyspělého
pomocníka na hlídání královského pokladu, aby už
odtud nikdo živý neodešel.“ „Ach! Přece se mi
vrací. Říkal jsem, že má v sobě smrt. Jak to, že
ty jsi naživu?“ zabručel starý brejlovec a něžně
se ovinul kolem rukojeti ankusu. „Při býku, který
mě vykoupil, to nevím! Vraždil šestkrát za noc.
Ni- kdy ho už ven nepusť!“ 224 Zpěv drobného lovce
Než roztáhne páv Mór ocas, než zavřeští opičáci,
než se střemhlav spustí na letkách luňák, něčí
stín se v džungli mihotá a ztrácí, je to Strach,
můj drobný lovče, je to Strach. Vzdech se nese po
mýtině, číhavě a ostražitě šepotá v hustých šerých
houštinách. Na čele ti stojí pot a trneš: Co to
jenom bylo? Je to Strach, můj drobný lovče, je to
Strach. Od měsíčku ještě nejsou skály stříbrem
mřížované, celá urousaná v slatinách běhá zvěř. Tu
v hloubi noci tajemný sten náhle skane. Je to
Strach, můj drobný lovče, je to Strach. Napni
tětivu a vystřel, do křoví hoď ostrý oštěp,
slyšíš, posmívá se ti tam něco v tmách. Najednou
ti líce zbledly, z paží všechna síla prchla. Je to
Strach, můj drobný lovče, je to Strach. Dusno k
zalknutí. Snad přijde liják. Najednou se řítí
vichřice a prudce víří prach. Stromy s praskotem
se lámou. Co to skučí z hromobití? Je to Strach,
můj drobný lovče, je to Strach. Odletuje štěrk a
hlína v přívalu, a jak se blýská, každý list je
znát v těch mihotavých hrách. Hrdlo se ti křečí
svírá, srdce v hrudi prudce buší. Je to Strach,
můj drobný lovče, je to Strach. 225 Quiquern Jsou
z Východního ledu lidé měkcí, tají jako sníh – ti
cukr, kávu loudí na všech běloších. A lidé ze
Západních ledů zas kradou a se rvou: ti s
kožešinou ochotni jsou prodat i duši svou. A lidé
od Jižního ledu, ti s velrybáři obchodují. Ženy
mají nafintěné, do stanů jim větry dují. Leč lidi
ze Staršího ledu, ty běloch zřídka vidí, kopí mají
z narvalího rohu a bydlí nejdál z lidí. Překlad
„Otevřel oči. Podívejte!“ „Zabal ho zas do
kožešiny. Bude z něho zdatný pes. Až mu budou
čtyři měsíce, dáme mu jméno!“ „Po kom?“ zeptala se
Amoraq. Kadlu se rozhlédl po sněhové chýši
vyložené kožešinou a spočinul na čtrnáctiletém
Kotukovi. Ten seděl na lůžku a dělal z mrožího klu
knoflík. „Pojmenujte ho po mně,“ široce se usmál
Kotuko. „Budu ho jednou potřebovat.“ Kadlu se na
něho taky usmál, až mu oči v tlustých plochých
lících skoro zmizely, a kývl na Amoraq. Štěně se
vrtělo v tulením váčku, v němž se nahřívalo nad
tukovou lampou, a jeho matka zuřivě kňučela, že na
ně nedosáhne. Kotuko vyřezával dál. Kadlu hodil
ranec smotaných ko- žených postrojů pro psy do
komůrky po jedné straně chýše, vyklouzl z těžkého
loveckého obleku z jelenice a položil ho do sítě z
velrybích kostí, zavěšené nad druhou lampou. Pak
se natáhl na lůžko a žižlal kou- 226 sek zmrzlého
tuleního masa, než mu žena Amoraq přinese pořádnou
večeři, vařené maso a polévku z krve. Už od
svítání byl u tuleních děr osm mil vzdálených a
vrátil se s třemi velkými tuleni. Z dlouhé nízké
chodby či sněhového tunelu, vedoucího k vnitřním
dveřím chýše, se ozývalo rafání a hafání psů, po
denní práci propuštěných ze spřežení. Rvali se o
teplý kout. Když už toho hafání bylo moc, Kotuko
se pomalu skulil z lůžka a se- bral bič s
osmnáctipalcovou rukojetí z pružné velrybí kostice
a s pěta- dvacet stop dlouhým, hustě spleteným
řemínkem. Vrhl se do chodby a psi spustili rámus,
jako by ho chtěli zaživa sežrat. Ale byla to jen
jejich obvyklá modlitba před jídlem. Vylezl až na
druhém konci a půl tuctu huňatých hlav ho
sledovalo očima až k jakési šibenici z velrybích
čelistí, kde viselo maso pro psy. Širokým kopím
odsekal velké kusy zmrzlého masa a v jedné ruce
bič a v druhé maso zůstal stát. Každého psa
zavolal jménem – toho nejslabšího nejdřív – a běda
psu, který se hnul z místa, než na něj přišla
řada: hned vyletěl protáhlý bič jako blesk a
vyškubl mu chlupy i s kůží. Pes vždycky jen
zavrčel, chňapl po svém kuse, zhltl ho a utíkal
zpátky do chodby. Hoch stál na sněhu v plápolu
severní záře a spravedlivě je poděloval. Poslední
přišel na řadu velký černý vůdce spřežení, který
udržoval mezi zapřaženými psy pořádek; Kotuko mu
dal dvojitou dávku masa a nádavkem ho ještě práskl
bičem. „Jo!“ zvolal Kotuko a svinul bič, „mám tam
nad lampou štěňátko, z toho bude jednou pořádný
hafan. Sarpoku! Domů!“ Přes chumel psů se
doškrábal zpátky. Suchý sníh si oprášil velrybí
plácačkou, kterou měla Amoraq stále u dveří,
oklepal kožešinou pota- ženou střechu, jestli tam
nenapadaly rampouchy ze sněhové klenby nad domem,
a zase se schoulil na loži do klubíčka. V chodbě
chrápali psi a kňučeli ze spaní; psíček v
Amoraqině huňaté kapuci kopal a škytal a frkal a
matka právě pojmenovaného štěněte ležela vedle
Kotuka, oči upřené na tulení raneček pěkně se
vyhřívající nad širokým žlutým plamenem lampy.
Bylo to daleko na Severu, až za Labradorem a za
Hudsonovou úžla- binou, kde se v obrovských vlnách
zmítají ledové kry – severně od Mel- 227 villova
poloostrova – ještě na sever od úžin Fury a Hecla
– na severním břehu Baffinovy země, tam, kde ční
nad ledy Lancasterského průlivu Bylotův ostrov
jako převrácená pudinková forma. O končinách
severně od Lancasterského průlivu až na Severní
Devon a Ellesmerovu zemi toho moc nevíme, ale i
tam, v sousedství samého pólu, žije tu a tam pár
lidí. Kadlu byl Inuit – Eskymák, jak se u vás říká
– a jeho kmen, všeho všudy asi třicet lidí, patřil
k Tununirmiutu – „zemi ležící za něčím“. Na mapě
se toto pusté pobřeží jmenuje zátoka Admirality,
ale inuitský název je lepší, ty končiny totiž mají
za zády celý svět. Celých devět mě- síců je tu jen
led a sníh a jedna vichřice stíhá druhou. Kdo
neviděl kles- nout teploměr ani na nulu, vůbec si
ten mráz nepředstaví. A šest měsí- ců z těch
devíti je tma a to je nejstrašnější. V letních
třech měsících mrzne jen obden a každou noc; z
jižních svahů stéká sníh, pár přikrče- ných vrb
vyžene ochmýřené pupeny a nizoučký rozchodník, či
co to je, dělá, jako by kvetl; pobřeží s jemným
pískem a kulatými oblázky ubíhá k otevřenému moři
a z krupičkového sněhu ční vyleštěné balvany a ží-
haná skaliska. Ale za několik týdnů je po všem,
krutá zima zas sevře celý kraj. Na otevřeném moři
se lámou ledovce, kupí se, pěchují, tříští a
srážejí, bijí a drtí, až zas všechno od pobřeží až
po otevřené moře na deset stop hluboko zmrzne. V
zimě chodí Kadlu na tuleně na pokraj pevného ledu
a zabíjí je ko- pím, když se přijdou k průduchu
nadýchat. Tuleň žije a loví ryby jen v otevřeném
moři a led sahá někdy bez přerušení až osmdesát
mil od břehu. Na jaře se Kadlu s rodinou stěhuje z
tajícího ledu na skalnatou pevninu, kde si postaví
kožené stany, chytá mořské ptáky do osidel a
oštěpem zabíjí mladé tuleně, vyhřívající se na
pobřeží. Později se vy- dává Kadlu s rodinou na
jih od Baffinovy země lovit soba a v nesčet- ných
říčkách a vnitrozemských jezírkách zásobit se na
zimu lososy. V září a v říjnu se zas vracejí na
sever lovit pižmoně a na pravidelný zimní lov
tuleňů. Cestuje se na saních s psím spřežením,
dvacet až tři- cet mil za den. Někdy zas podél
pobřeží na velkých kožených „ženských lodích“; psi
a děti líhají veslujícím v nohách, a jak loď
klouže od mysu 228 k mysu po lesklé, studené
hladině, zpívají ženy jednu píseň za druhou.
Všechen přepych, pokud ho znají, přichází do
Tununirmiutu z jihu – naplavené dříví na lyžiny k
saním, železné pruty na hroty k harpunám, ocelové
nože, cínové kotlíky, v nichž se mnohem lépe vaří
než ve sta- rých saponitových, křesadla, a dokonce
sirky, barevné stuhy ženám do vlasů, laciná
zrcátka a červená látka na lemování jelenicových
kazajek. Kadlu prodával Inuitům z jihu krásně
spletené smetanové narvalí rohy a pižmoní zuby, a
oni je zas prodává dál velrybářům a misijním
stani- cím v Exeterském a Cumberlandském průlivu.
Tak ten řetěz pokračo- val, až třeba kotlík,
koupený nějakým lodním kuchařem v bhendyském
bazaru, se octl nad tukovou lampou někde v
studených končinách po- lárního kruhu. Kadlu byl
dobrý lovec, a tak měl hojnost železných harpun,
nožů na sníh, šipek na ptáky a vůbec všeho, co
usnadňuje život v té kruté zimě. Byl hlavou kmene,
či jak oni říkají, „člověk, který ze zkušenosti
všechno zná“. Z toho ovšem neplynula žádná
pravomoc, ledaže tu a tam radil přátelům, aby
změnili loviště. Zato Kotuko se trochu vytahoval,
ale jen líně, po inuitsku, na druhé kluky, když si
v noci při měsíčku hráli s mí- čem nebo zpívali
píseň dětí k severní záři. Ve čtrnácti se cítí
Inuit mužem a Kotuka už omrzelo dělat oka na di-
voké ptáky a lední lišky, a celé dni se ženami,
zatímco jsou muži na lovu, žvýkat tulení a jelení
kůže (nejlépe tak zvláční), toho měl po krk. Chce
chodit do quaggi, Domu písní, kde se muži
shromažďují k mys- tériím, při nichž se po
zhasnutí lamp dávají od angekoka, kouzelníka,
příjemně strašit: na střeše se ozve dupot sobího
ducha, a když vrhnou do tmavé noci kopí, vrátí se
potřísněné čerstvou krví. Rád už by byl jako hlava
rodiny unaveně hodil boty do síně a pustil se do
hry s lovci, když si někdy večer zajdou zahrát v
ruletě domácí výroby, s plecháč- kem a hřebíkem.
Rád už by dělal na sta věcí, ale dospělí se mu jen
smě- jí: „Počkej, Kotuko, až poznáš ‚přezku‘.
Lovit neznamená ještě chytit.“ Teď už to vypadalo
nadějně, když po něm otec pojmenoval štěně. Inuit
nedá dobrého psa synovi jen tak pro nic za nic,
dokud neumí řídit spřežení; a Kotuko to uměl víc
než dobře. To štěně, nemít železnou 229
konstituci, by bylo dávno pošlo, tak je Kotuko
přecpával a drezíroval. Udělal mu maličký postroj
s uzdou, tahal ho po celém domě a křičel: „Ana! Ja
ana!“ (Hot!) „Choiachoi! Ja choiachoi!“ (Čehý!)
„Ohaha!“ (Prr!) Štěněti se to vůbec nelíbilo, ale
proti tomu, když ho prvně zapřáhli do saní, to
bylo nebe a dudy. Sedl si na sníh a hrál si s
tulení uzdou, vedou- cí od jeho postroje k pitu, k
řemeni vpředu na saních. Spřežení vyrazilo a těžké
desetistopé sáně mu vjely na hřbet a táhly ho po
sněhu. A Ko- tuko se tomu smál, až mu po tvářích
tekly slzy. A potom přišly dlouhé dni, kdy ukrutný
bič svištěl jako vítr po ledě, a jeho druhové ho
kousali, protože svou práci neuměl, a postroj ho
škrtil. Už nesměl spávat s Ko- tukem, ale na
nejstudenějším místě v chodbě. Byly to pro štěně
smutné časy. Chlapec se také učil, rychle jako
jeho pes, třebaže řídit psí spřežení je opravdu
krušné. Každý pes je zapřažen – nejslabší nejblíže
u poháněče – na vlastní postraněk vedoucí pod
levou přední nohou k hlavnímu řeme- ni, kde se
připne smyčkou na knoflík, takže se dá pouhým
trhnutím zá- pěstí odepnout a pes je volný. Je to
nezbytné, protože se postraněk často zaplete
mladým psům mezi nohy a řeže je až na kost.
Všichni psi se i v běhu rádi navštěvují a sem tam
přeskakují postraňky. Nebo se pope- rou a zapletou
se hůř, než když se rybářské sítě nechají mokré do
druhé- ho dne. Odborné zacházení s bičem ušetří
mnoho nepříjemností. Každý inuitský chlapec si
zakládá na tom, jak daleko došlehne: jak lehké je
švihnout bičem na označené místo na zemi, tak
těžké je předklonit se a v trysku zasáhnout
neposlušného psa mezi lopatky. Když okřiknete
jednoho psa, aby „nechodil na návštěvu“, a
nešťastnou náhodou švihnete druhého, oba se hned
do sebe pustí a zastaví ostatní. Když náhodou jde
někdo s vámi a dáte se do řeči, nebo jdete sám a
zpíváte si, hned se psi zastaví, otočí se a
usednou, aby si vás poslechli. Jednou či dvakrát
psi Kotukovi utekli, a to jen proto, že zapomněl
saně zajistit, když se zastavil. Co bičů polámal a
postrojů potrhal, než mu mohli svěřit lehké saně s
úplným osmispřežím. Pak teprv věděl, že už něco
znamená, a směle a hbitě uháněl po hladkém černém
ledě, jen se za ním prášilo. Jel k tulením děrám,
deset mil vzdáleným, a když dorazil k lovišti,
trhnutím 230 odepjal jeden postraněk od pitu a
uvolnil velkého černého psa, nej- chytřejšího,
který spřežení vedl. Sotva pes zvětřil průduch,
Kotuko obrá- til saně a zarazil upilované parohy,
trčící jako rukojeť kočárku, hluboko do sněhu, aby
spřežení neuteklo. Pak se píď za pídí plížil k
díře a čekal, až se přišel tuleň nadýchat vzduchu.
Kotuko rychle bodl kopím na šňůře a honem vytáhl
tuleně nahoru na led. Černý vůdce mu pomohl
dovléci zabitého tuleně po ledě k saním. Zapřažení
psi se hned rozštěkali a vy- váděli, až se z nich
kouřilo. Kotuko je švihal dlouhým bičem jako
rozžha- veným kyjem přes čumák, až zabitý tuleň na
kost zmrzl. Zpáteční cesta, to byla teprve dřina.
Kotuko musel pomáhat naloženým saním přes hr-
bolatý led a psi, místo aby táhli, každou chvíli
usedli a hladově civěli na tuleně. Nakonec
narazili psi na uježděnou sáňkovou cestu k vesnici
a hlavu dole a ocas nahoře drandili po ledě, a
Kotuko zanotoval „Anguti- vaun taina tau-na-ne
taina“ (Píseň vracejícího se lovce) a od domu k
domu ho vítaly hlasy pod širou temnou oblohou
plnou hvězd. Když pes Kotuko dorostl, bylo mu hej.
Ve spřežení se vytrvale – rvačku po rvačce –
probíjel nahoru, až jednoho krásného večera se nad
žrá- dlem pustil do černého vůdce (chlapec Kotuko
si potrpěl na poctivý boj) a ten přestal být
první. Od nynějška zaujal Kotuko místo vedoucího
psa u dlouhého řemene a běhal pět stop před
ostatními psy. Jeho sva- tou povinností bylo
nechat všech rvaček, ať už v postroji, či bez
něho, a dostal tlustý, těžký obojek z měděného
drátu. Při zvláštních příleži- tostech dostával
uvnitř v chýši vařené žrádlo a občas směl spát na
lůž- ku s Kotukem. Byl dobrý lovec tuleňů a
pižmoně dokázal zadržet na břehu tak, že běhal
kolem něho a chňapal mu po nohách. A dokonce – a
to je pro spřežního psa nejvyšší důkaz smělosti –
dokonce se postavil vychrtlému polárnímu vlku; z
toho mívají severští psi větší strach než ze
všeho, co běhá po sněhu. Kotuko a jeho pán –
obyčejné psy ze spře- žení nepočítali – lovili
spolu den ze dne a noc po noci – chlapec za-
chumlaný do kožešin a to žluté zvíře s dlouhou
srstí, úzkýma očima a bílými tesáky. Inuit musí
především shánět jídlo a kožešiny pro sebe a svou
rodinu. Ženy pak dělají z kožešin obleky a občas
pomohou chy- 231 tat drobnou zvěř do ok. Ale
hlavní obživu – a snědí toho spoustu – musí sehnat
muž. Když jídlo dojde, není si kde koupit ani
vypůjčit. Lidé umřou hlady. Ale Inuit, dokud
nemusí, prostě na to nemyslí. Kadlu, Kotuko, Amo-
raq a miminko, které sebou celý den mlelo v
kožešinovém vaku a cu- mlalo kus tuku, byli spolu
šťastni, jak si jen mohli přát. Pocházeli z velmi
ušlechtilého rodu – Inuit se málokdy rozzlobí a
skoro nikdy neuhodí dítě – a nevěděli, co je lhát;
krást, to už teprv ne. Stačilo jim, když si na
krutém, nelítostném mrazu vydobyli obživu;
usmívali se na sebe mastnými úsměvy, po večerech
si vykládali strašidelné příběhy a pohádky, jedli
do sytosti, až nemohli dál; ženy celé dlouhé dny
pod lampou spravovaly šaty a loveckou výstroj a
přitom zpívaly nekoneč- nou ženskou píseň: „Amna
aya, aya, amna, ah! ah!“ Ale jednu strašnou zimu
je všecko zradilo. Tununirmiuti se vrátili z
každoročního lovu lososů a postavili si chýše na
čerstvém ledu na sever od Bellotova ostrova;
chystali se vyrazit na tuleně, jen co moře
zamrzne. Ale bouřlivý podzim přišel časně. Celé
září neustávaly vichři- ce, hladký tulení led, jen
čtyři pět stop tlustý se lámal a hrnul na pevni-
nu; kusy, zlomky a jehlance ledu se nakupily v
dvacetimílovou hráz, přes kterou se saně
nedostaly. Okraj ledovce, odkud se tuleni v zimě
vydávali na ryby, byl asi dvacet mil za hrází a
pro Tununirmiuty byl nedostupný. Snad by se byli
přec nějak přes zimu protloukli se zásobou
zmrzlých lososů a velrybího tuku a se zvěří
pochytanou do ok, ale v prosinci narazil jeden
jejich lovec na tupik, kožešinový stan, kde našel
tři ženy a děvče v posledním tažení. Jejich muži
přišli z Dálného severu a při lovu dlouhorohého
narvala byli ve svých kožených loveckých loď- kách
nadobro rozdrceni. Kadlu ženy rozdělil do
jednotlivých chýší v zimní vesnici; žádný Inuit
neodepře cizinci jídlo. Vždyť neví, kdy sám přijde
prosit. Amoraq si vzala děvče, asi čtrnáctileté,
do chýše jako slu- žebnou. Podle střihu špičaté
kapuce a podle podlouhlých kosočtverců na bílých
jelenicových kamaších usoudili, že pochází z
Ellesmerovy země. Jakživa ještě neviděla cínové
hrnce a dřevěné saně; ale chlapec Kotuko i pes
Kotuko si ji oblíbili. 232 Všecky lišky odtáhly na
jih, a dokonce ani rosomák, ten tuponosý bručoun a
sněžný zlodějíček, se už vůbec nenamáhal obcházet
prázdné Kotukovy pasti. Kmen ztratil dva nejlepší
lovce, byli těžce pohmožděni v zápase s pižmoněm,
a ostatním tak přibylo práce. Kotuko vyjížděl den
po dni s lehkými loveckými saněmi a se šesti až
sedmi nejsilnějšími psy a div si oči nevykoukal,
zda si v nějakém čistém rovném kusu ledu tuleň
náhodou nevyhrabal průduch. Pes Kotuko lítal
široko daleko a jeho přidušené radostné zakňučení
nad tulení děrou zaslechl chlapec Kotuko v mrtvém
tichu ledových plání i na tři míle daleko, jak by
ho měl těsně vedle sebe. Když našel pes díru,
chlapec si na sněhu udělal na ochranu před ledovým
větrem nízkou zídku a deset, dvanáct i dvacet
hodin čekal, až se tuleň přijde nadýchat vzduchu;
čekal, oči upřené na znamínko nad dírou, kam musí
vrhnout harpunu, malou tulení podlož- ku pod
nohama, spjatýma tutareangem – přezkou, o níž se
zmínili staří lovci. Pomáhá proti brnění nohou při
nekonečném čekání na tuleně, který má velmi jemný
sluch. Není nijak vzrušující sedět nehnutě s no-
hama v přezce při čtyřicetistupňovém mrazu, pro
Inuita je to jistě ta nejtěžší práce. Když chlapec
tuleně ulovil, pes Kotuko vyrazil s postraň- kem
za sebou a pomohl mrtvého tuleně dotáhnout k
saním, kde čekali unavení, hladoví, nasupení psi v
závětří ledové tříště. Takový tuleň nadlouho
nevystačil, vždyť bylo třeba nasytit kdekoho ve
vesničce. Ani kosti, kůže a šlachy nepřišly
nazmar. Maso pro psy teď dostali lidé a Amoraq
vyhrabala pod lůžkem staré letní stany z kůže a
tou psy krmila, ale oni nepřestávali štěkat; sotva
se vzbudili, hlady se zas rozštěkali. I podle lamp
v chýších bylo znát, že se blíží hlad. V do- bách
hojnosti, kdy bylo velrybího tuku dost a dost,
plápolal v loďko- vitých miskách veselý, tučný
plamen na dvě stopy vysoko. A nyní sotva na dva
palce: když se některý plamínek rozzářil jasněji,
hned uštipova- la šetrná Amoraq mechový knot a
celá rodina nespouštěla její ruku z očí. V té
velké zimě tam na Severu víc než hladu se báli
umírat ve tmě. Všichni Inuiti se děsí tmy, která
na ně každý rok celých šest měsíců doléhá; a při
slabém světle v chýši se lidí zmocňuje ochablost a
zmatek. A bylo pořád hůř. 233 V chodbě chňapali a
vrčeli hladoví psi a po nocích civěli na studené
hvězdy a čenichali v mrazivém větru. Když přestali
výt, dolehlo zas na všechno ticho, těžké jako
sněhové závěje na dveřích, a lidé slyšeli, jak jim
v uzounkých průchodech v uších tepe krev a jak jim
vlastní srdce v těle hlasitě buší jako čarodějům
buben na sněhu. Jednou v noci pes Kotuko, v
postroji nezvykle zasmušilý, vyskočil a hlavou
strkal do Ko- tukova kolena. Kotuko ho pohladil,
ale pes dorážel slepě dál a vrtěl ohonem. Kadlu se
vzbudil, uchopil jeho těžkou vlčí hlavu a upřeně
se mu díval do lesknoucích se očí. Pes kňučel,
jako by se něčeho bál, a třásl se Kadluovi mezi
koleny. Srst na krku mu stála a vrčel, jako by byl
za dveřmi někdo cizí, pak se radostně rozštěkal,
válel se po zemi a jako štěně okusoval Kotukovi
botu. „Co je mu?“ zeptal se Kotuko; už dostával
strach. „Nemoc,“ odpověděl Kadlu. „Je to psí
nemoc.“ Pes Kotuko zdvihl ču- mák a vyl a vyl. „To
jsem ještě neviděl. Co s ním bude?“ ptal se
Kotuko. Kadlu pokrčil ramenem a přešel místnost
pro krátkou harpunu. Ha- fan se na něj podíval,
zakňučel a plížil se chodbou pryč. Druzí psi mu
ustupovali z cesty a dělali mu místo. Venku na
sněhu se zuřivě rozště- kal, jako by byl na stopě
pižmoni, a štěkal, skákal a vyváděl, až jim zmi-
zel z očí. Nebyla to vzteklina, prostě se
zbláznil. Zima a hlad, a hlavně tma mu pomátly
hlavu; a když se jednou ve spřežení vyskytne psí
ne- moc, šíří se jako oheň. Druhý den na lovu
onemocněl další pes a Kotuko ho na místě zabil,
protože kousal a rval se ve spřežení. Potom zas
černý pes, bývalý vůdce, najednou jako by zvětřil
soba, a když ho pustili z uzdy, vrhl se na chřtán
ledového útesu a pak jako jeho vůdce utekl s
postro- jem na hřbetě. A nakonec už si nikdo
netroufal se psy ven. Potřebovali je na něco
jiného, a psi to věděli; a třebaže byli uvázáni a
žrali z ruky, z očí jim hleděl strach a
zoufalství. Ke všemu ještě začaly stařeny vy-
právět strašidelné příběhy a vykládaly, že se jim
zjevili duchové lovců, kteří na podzim zahynuli, a
ti že předpověděli hrozné věci. Kotuko truchlil
hlavně pro svého psa; Inuit sice jí vydatně, ale
obe- jde se také bez jídla. Ale z hladu, tmy a
mrazu Kotuko zeslábl a slyšel 234 v hlavě hlasy a
koutkem oka viděl občas lidi, kteří tam vůbec
nebyli. Jednou v noci po desetihodinovém čekání u
„slepé“ tulení díry odepjal si přezku a malátný a
zmámený hladem potácel se zpátky do vsi. Na
chvilku se opřel zády o balvan, který spočíval
jako viklan pouze na vy- čnívajícím hrotu ledu;
Kotukovou váhou ztratil balvan rovnováhu a těžce
se převalil. Kotuko před ním uskočil, a balvan se
skřípěním a svištěním klouzal po ledovém svahu za
ním. Kotukovi to dodalo. Byl vychováván ve víře,
že každá skála a každý balvan má majitelku (svou
inuu) v podobě jakési jednooké ženy zvané Tornaq.
Když chce Tornaq někomu pomoci, valí se za ním ve
svém ka- menném obydlí a zeptá se ho, zda ji chce
přijmout za svého strážného ducha. (Při letní
oblevě se po celém kraji kutálejí a klouzají
skaliska a balvany opřené o led, a z toho zřejmě
vznikla představa, že kameny jsou živé.) Kotuko už
celý den slyšel, jak mu v uších tepe krev, a
myslil, že to k němu mluví Tornaq v balvanu. Než
došel domů, už pevně věřil, že s ní dlouho
rozmlouval, a doma tomu také všichni věřili a
nikdo mu neodporoval. Oči vpadlé a všecek nachýlen
dopředu v slabě osvětlené chýši křičel Kotuko:
„Řekla mi: ‚Skočím dolů, skočím ze sněhu dolů.‘
Řekla: ‚Povedu tě!‘ Povídá: ‚Povedu tě k děrám
plným tuleňů.‘ Zítra se vydám na cestu a Tornaq mě
povede.“ Přišel vesnický čaroděj, angekok, a
Kotuko mu znovu všecko vyprá- věl stejně
přesvědčivě. Opakováním příběh nepozbyl účinnosti.
„Jdi za tornait (za duchy kmenů) a oni nám zas
dají potravu,“ řekl angekok. Dívka ze severu
ležela poblíž lampy. Už po mnoho dní málo jedla a
skoro nepromluvila, ale když pak ráno Amoraq a
Kadlu chystali pro Kotuka ruční sáňky a nakládali
na ně jeho loveckou výzbroj a trochu tuku a
tuleního masa, chopila se provazu a statečně
vykročila po chlap- cově boku. „Tvůj dům je mým
domem,“ řekla, jak za nimi sáňky na kostěných
lyžinách vrzaly a drkotaly v strašné polární noci.
235 „Můj dům je tvým domem,“ řekl Kotuko, „ale
nejspíš půjdeme oba k Sedně.“ Sedna je Paní
podsvětí a Inuiti věří, že každý, kdo umře, musí
strávit rok v její strašlivé říši, než přijde do
Auadliparmiut, Šťastného kraje, kde nikdy nemrzne
a tuční sobi přiběhnou na zavolání. Když jeli
vesnicí, lidé na ně volali: „Tornait mluvili s
Kotukem. Uká- žou mu volný led. Přiveze nám zase
tuleně.“ Ale brzy pohltila jejich hlasy studená
prázdná tma a Kotuko s děvčetem bok po boku táhli
sáň- ky za provaz a pomáhali jim přes led směrem k
Polárnímu moři. Kotu- ko tvrdil, že Tornaq z
kamene ho poslala na sever, a tak šli na sever pod
souhvězdím Soba Tuktuqdjunga, kterému my říkáme
Velký vůz. Po ledové tříšti a po zubatých závějích
by Evropan neušel ani pět mil za den; ale ti dva
uměli jedním trhnutím zápěstí vytočit sáňky ko-
lem ledové kry, vytáhnout je hladce z průrvy v
ledu a několika mírnými údery oštěpem si prosekat
cestu na místě zdánlivě beznadějném. Dívka nic
neříkala, jen skláněla hlavu a dlouhé rosomáčí
třásně na hermelínové kapuci jí vlály přes širokou
snědou tvář. Nad nimi byla sametově černá obloha,
rudě pruhovaná na obzoru, kde zářily hvězdy velké
jako lucerny. Občas se přelila po hlubině oblohy
zelená vlna se- verní záře, zatřepala se jako
vlajka a zmizela; z temnoty do temnoty zapraskal
meteor a sprška jisker se táhla za ním. A
zvrásněný a zbrá- zděný povrch ledovce byl na
okamžik postříkán a olemován zvláštními barvami –
červenou, měděnou a modravou; ale za obyčejného
svitu hvězd zas bylo všecko mrazivě šedé. Ledovce,
jak si pamatujete, byly drceny a čtvrceny
podzimními vichřicemi, až nakonec vypadaly jako
zmrzlé zemětřesení. Byly tam průrvy a rokle; v
ledě byly díry jako štěr- kové jámy; balvany a
kousky ledu přimrzlé k původnímu povrchu le-
dovce; kvádry starého černého ledu, které zahnala
vichřice pod ledovec a zas je vytlačila na povrch;
kulaté ledové valouny, zubaté okraje ledu, které
do něho vyřezal sníh hnaný větrem; třicet až
čtyřicet jiter velké šachty pět až šest stop pod
úrovní ostatního ledu. Zpovzdálí vypadal takový
balvan jako tuleň nebo mrož, převržené sáně nebo
muži na lo- vecké výpravě, nebo dokonce jako sám
desetinohý duch bílého medvě- 236 da, ale všechny
ty fantastické tvary, které jako by měly užuž
oživnout, nevydaly ani hlásek, ani stín hlásku. A
tím tichem a tou pustinou, kde náhle zablikala
světla a zase zhasla, se saně a ti dva, co je
vlekli, plazili jako v hrozném snu – v hrozném snu
o konci světa na konci světa. Když se unavili,
postavil Kotuko „polochýši“, jak říkají lovci,
malič- kou sněhovou chýšku, kde se schoulili s
cestovní lampou a rozehřívali zmrzlé tulení maso.
Pak se vyspali a putovali dál – třicet mil za den,
aby se dostali pět mil na sever. Děvče pořád
mlčelo, ale Kotuko si broukal pro sebe a občas
zanotoval písně, které se naučil v Domě písní –
letní písně, písně o sobech a o lososech – písně,
které se k jejich cestě na- prosto nehodily.
Říkal, že Tornaq něco huhlá, rozběhl se divoce na
ku- pu ledu, rozpřahoval paže a výhružně volal.
Kotuko byl tehdy opravdu na pokraji šílenství; ale
dívka věřila, že ho vede strážný duch a že všec-
ko dobře dopadne. Nic se tedy nedivila, když ji
Kotuko čtvrtý den po- chodu řekl – oči mu v hlavě
žhnuly jako ohnivé koule –, že jde Tornaq za nimi
po sněhu v podobě dvouhlavého psa. Děvče se
podívalo, kam Kotuko ukazoval, a něco tam opravdu
sklouzlo do rokle. Nevypadalo to jako člověk, ale
každý ví, že tornait na sebe radši berou podobu
med- věda, tuleně nebo něčeho takového. Možná že
to byl desetinohý duch bílého medvěda nebo
kdovíco, Ko- tuko i děvče byli totiž tak hladoví,
že ani dobře neviděli. Co opustili vesnici, nic
nechytili a nezahlédli ani stopu po zvěři. Déle
než týden jim jídlo nevydrží a blížila se
vichřice. Polární vichřice duje nepřetržitě deset
dní a být při ní na cestě znamená jistou smrt.
Kotuko postavil chýši tak velkou, aby se do ní
vešly sáňky (je lepší mít maso u sebe), a když
osekával poslední krychli ledu, klíčový kámen
střechy, cítil, že se to na něho dívá z ledového
útesu půl míle vzdáleného. Bylo mlhavo, a zdálo
se, že je ten tvor asi čtyřicet stop dlouhý a
deset metrů vysoký a že má dvacet stop dlouhý ocas
a že se jeho obrysy ustavičně chvějí. Dívka to
také viděla, a místo aby vykřikla hrůzou, řekla
klidně: „To je Quiquern. Co udělá?“ „Promluví se
mnou,“ řekl Kotuko, sněžný nůž se mu v ruce třásl;
ať si muž nevímjak věří, že je přítel divných a
ošklivých duchů, není moc 237 rád, když ho vezmou
za slovo. Quiquern je přízrak obrovského bez-
zubého a lysého psa, žije na Dálném severu, bloudí
krajem a ohlašuje nějakou událost. Ať už je to
událost příjemná nebo nepříjemná, jisto je, že ani
kouzelníci o Quiquernovi rádi nemluví. Psi z něho
zešílí. Má jako duch medvěda několik párů noh
navíc – šest až osm – a ten tvor poska- kující v
mlze měl rozhodně víc noh než opravdový pes.
Kotuko se s dívkou honem schoulil v chýši.
Samozřejmě, kdyby se k nim chtěl Quiquern dostat,
roztrhal by jim ji nad hlavou na kusy, ale přece
jen je utěšovalo, že je od nepřátelské temnoty
dělí tlustá sněhová stěna. Vichřice propukla s
hvízdnutím, jako když zapíská vlak, a trvala tři
dni a tři noci, ani o vlas se nevzdalovala, ani na
okamžik neochabo- vala. Dolévali lampu mezi koleny
a žižlali vlažné tulení maso; dvaasedm- desát
dlouhých hodin se dívali, jak se černé saze
usazují na stropě. Dív- ka spočítala jídlo na
sáňkách; byla tam zásoba už jen na dva dni. Kotuko
zas prohlédl železné hroty a kožená poutka na
harpuně, kopí na tuleně a osidla na ptáky. Nic
jiného se nedalo dělat. „Brzo brzičko půjdeme k
Sedně,“ šeptalo děvče. „Za tři dni ulehneme a
půjdeme! Cožpak tvá Tornaq nic neudělá? Zazpívej
jí čarodějnou pí- seň, aby sem přišla.“ Začal
zpívat v pištivé tónině čarodějných písní a
vichřice zvolna uti- chala. Uprostřed písně sebou
děvče trhlo, přiložilo ruku v rukavici a po- tom i
hlavu k ledové podlaze v chýši. Kotuko to udělal
po ní a oba kleče- li a hleděli si do očí a
naslouchali každým nervem. Na sáňkách ležela
osidla na ptáky z velrybí kostice; odrýpl z ní
tenkou třísku, narovnal ji, postavil ji do dírky v
ledu a rukavicí ji tam upevnil. Byla jemná jako
jehla v kompase a teď už neposlouchali a jen ji
pozorovali. Tenký hrot se zachvěl – maličko sebou
cukl – a pak se několik vteřin pravidelně kmital,
zastavil se a zase se rozkmital, tentokrát na
jinou stranu kom- pasu. „Takhle brzo!“ řekl
Kotuko. „Někde ve veliké dálce se utrhl obrovský
ledovec.“ Děvče ukázalo na hrot a zavrtělo hlavou.
„To už pukají ledy,“ řeklo. „Poslechni si led na
zemi. Ťuká.“ 238 Zase si klekli a uslyšeli
prapodivné tlumené sténání a ťukání přímo pod
nohama. Někdy to znělo, jako když slepé kotě kníká
nad lampou, pak zase jako když drhne kámen o tvrdý
led; potom jako tlumené úde- ry na buben; ale
všecky zvuky byly mdlé a oslabené, jako by k nim
do- léhaly z veliké dálky uzounkou trubkou.
„Nepůjdeme k Sedně vleže,“ řekl Kotuko. „Opravdu
to pukají ledy. Tornaq nás zklamala. Umřeme.“ Snad
to vypadá divně, ale oba byli opravdu ve velikém
nebezpečí. Třídenní vichřice hnala hluboké vody z
Baffinova zálivu na jih a nahr- nula je na pokraj
pobřežního ledu, sahajícího od Bylotova ostrova
dale- ko na západ. A zároveň silný proud tekoucí z
Lancasterského průlivu na východ hnal na míle před
sebou ledovou tříšť, která nezmrzla v le- dové
pole; zatímco tato tříšť bombardovala ledovou
pevninu, bouří vzduté moře ji současně příbojem
obrovských vln oslabovalo a pode- mílalo. Kotuko s
děvčetem slyšeli jen slabou ozvěnu toho zápasu z
dálky třiceti až čtyřiceti mil a kompasová střelka
se těmi otřesy za- chvívala. Jak se u Inuitů říká,
jakmile se led jednou probudí z dlouhého zim- ního
spánku, nikdo neví, co se může stát; ledová kra
mění tvar rychle jako mrak. Vichřice byla zřejmě
předčasnou jarní vichřicí a nic nebylo vyloučeno.
A přece měli teď oba lepší náladu. Jestli led
opravdu puká, bude ko- nec čekání a strádání. Na
bortícím ledu se to hemží duchy, skřítky a
čarodějnými tvory, a tak snad sestoupí do Sedniny
říše celí rozjaření spolu se všelijakými divnými
bytostmi. Když po vichřici opustili chýši, hluk na
obzoru stále rostl a tvrdý tuhý led kolem nich
sténal a bzučel. „Pořád tam čeká,“ řekl Kotuko. Na
ledovém kopečku seděl schoulený osminohý tvor, co
ho před třemi dny viděli – a strašlivě vyl.
„Pojďme za ním,“ řeklo děvče. „Možná že zná cestu
jinam než k Sed- ně,“ ale když vzala do ruky
provaz, slabostí se zapotácela. Tvor se ne-
ohrabaně vzdaloval přes hrboly pořád směrem k
západu a k pevnině. Šli za ním a hromové burácení
na pokraji ledovce se stále blížilo. Okraj 239
ledovce byl roztřepený a na všecky strany
popraskaný na tři až čtyři míle hluboko; obrovské,
několik yardů až dvacet čtverečních jiter veli- ké
placky deset stop tlustého ledu se potápěly a
převalovaly a narážely jedna na druhou a na
celistvý ledovec, ale mezi nimi se vzdouval, dorá-
žel a stříkal prudký příboj. Tyto ledové bořící
berany byly jakýmsi předvojem armády, který vrhalo
moře proti pevnému ledu. Ustavičný praskot a
skřípot velikých kusů ledu přehlušoval pukání
ledových plá- tů, doslova hnaných pod pevný led,
jako když se karty zasouvají pod ubrus. V mělké
vodě se pláty ledu kupily na sebe, až se
nejspodnější v hloubi padesáti stop dotkl bahna;
chvíli se zkalené moře vršilo bahni- tými krami,
až je zas rostoucí tlak postrčil dál. Kromě
pevného ledu a ledové tříště nesla vichřice a
mořské proudy také ledovce, učiněné plující hory
ledu, urvané někde u Grónska nebo u severního
pobřeží Melvillovy zátoky. Valily se velebně
obklopené zpěněnými vlnami a hnaly se proti
pevnému ledu jako starodávné válečné loďstvo s
roz- vinutými plachtami. Ale ledovec, který
vypadal, jako by měl všechno před sebou smést, se
bezmocně hroutil, kácel a válel v bahnité pěně a
ledové sprše. Daleko menší a nižší ledovec naopak
se zařízl do pevné ledové plochy a celé tuny
tříště lítaly na všechny strany, jak do ní pro-
nikal a vyrýval brázdu na míli daleko, až se
zastavil. Některé kry v pevném ledu prosekaly jako
meče průtok s roztřepeným okrajem; jiné se zase
rozštěpily v hromadu ledových kvádrů, každý z nich
desít- ky tun těžký, a ty vířily a svištěly mezi
hradbami ledovců. Někdy nara- zily na mělčinu a to
se vynořily z vody, kroutily se jako v křečích a
na- konec zůstaly ležet na boku a moře do nich
bušilo. Všude na severním okraji pevného ledu, kam
jen oko dohlédlo, led duněl, kupil se, převra-
cel, spojoval se a tyčil v přerůzných tvarech. Z
místa, kde stál Kotuko s děvčetem, vypadala ta
spoušť jen jako nepříjemné čeření, ale blížilo se
to každým okamžikem. V dálce směrem k pevnině
slyšeli těžké du- nění, jako když se v mlze střílí
z děl. Z toho poznali, že jejich kra bije o
železné útesy Bylotova ostrova, ležícího za nimi
na jih. „To se ještě nestalo,“ řekl Kotuko a
tvářil se nechápavě. „Ještě na to není čas. Jak
to, že puká led v tuhle dobu?“ 240 „Pojďme za
tím!“ vykřiklo děvče a ukazovalo na tvora, který
jako smyslů zbavený napůl běžel a napůl se belhal
před nimi. Vzali sáňky a šli za ním a led burácel
stále blíž a blíž. Nakonec ledová pole kolem
dokola pukala a praskala všemi směry a trhliny se
rozevíraly a zas za- víraly jako vlčí tlama. Ale
na vršku ze starých zpřeházených ker asi padesát
stop vysokém, kde tvor stanul, se nic nehýbalo.
Kotuko vyrazil divoce kupředu a děvče táhl za
sebou, až se vyškrábali k úpatí vršku. Stále
hlasitěji promlouval led kolem nich, ale vršek
stál klidně; děvče pohlédlo na Kotuka a on
vystrčil pravý loket vzhůru a dopředu, což je
inuitské znamení pro pevnou zem v podobě ostrova.
Ten osminohý kulhající tvor je opravdu přivedl na
pevnou zem – na žulový ostrůvek s písečnými břehy,
povlečený, potažený, pokrytý ledem, takže byl k
ne- rozeznání od pevného ledu. Ale vespod měl
pevnou půdu, a ne pohybli- vý led. Na jeho
okrajích se srážely a odrážely padající a tříštící
se kry a k severu se táhla vlídná mělčina, která
převracela valící se těžké kry, jako když radlice
převrací jíl. Bylo tu sice nebezpečí, že nějaký
ledovec příliš velkým tlakem vyletí na břeh a
smete povrch ostrůvku, ale Kotu- ko ani děvče si
to nepřipouštěli. Postavili si sněhovou chýši,
pustili se do jídla a poslouchali, jak led buší a
zaráží se o břeh. Tvor zmizel a Kotuko se schoulil
u lampy a byl nadšen, jakou má moc nad duchy.
Zatímco se naparoval, děvče se dalo do smíchu a
kolébalo se sem tam. Do chýše za jejími zády se
plížily krok za krokem dvě hlavy, jedna žlutá a
druhá černá; patřily dvěma utrápeným, zahanbeným
psům. Jeden byl pes Kotuko a druhý černý vůdce.
Byli vypasení, pěkní a už zase při rozumu; ale
byli k sobě připoutáni prazvláštním způsobem. Když
utekl černý vůdce, měl na sobě, jak si snad
vzpomínáte, postroj. Potkal asi psa Kotuka, hrál
si s ním nebo se s ním pral a kličkou na po-
stroji se zachytil do měděného drátu na Kotukově
obojku. Klička se utáhla a žádný z psů už na ni
nedosáhl tlamou, aby ji překousl. Byli k sobě
připoutáni za krk. Přitom však mohl každý z nich
lovit na vlastní pěst a to je uzdravilo a rozum se
jim vrátil. 241 Děvče postrčilo obě zahanbená
psiska ke Kotukovi, smálo se, až sl- zelo, a
zvolalo: „To je Quiquern, co nás dovedl na pevnou
zemi. Podívej se na jeho osm noh a dvě hlavy!“
Kotuko je vysvobodil a oni mu padli do náruče,
žlutý a černý svorně spolu a jeden přes druhého mu
vysvětlovali, jak se jim vrátil rozum. Kotuko je
hladil po zaoblených a obalených žebrech. „Našli
potravu,“ zasmál se na celé kolo. „Myslím, že k
Sedně hned tak nepůjdeme. Má Tornaq nám je
poslala. Nemoc je přešla.“ Sotva se s Kotukem
pozdravili, oba psi, kteří musili po několik týdnů
spát, žrát a lovit spolu, se vrhli na sebe a v
chýši se rozpoutala nádher- ná bitva. „Hladoví psi
se neperou,“ řekl Kotuko. „Našli tuleně. Můžeme
klidně spát. Jídlo bude.“ Když se probudili, na
severním břehu ostrova bylo moře volné a uvolněný
led se nahrnul na pevninu. Nic tak sluchu Inuita
nelahodí, jako když se prvně ozve příboj; znamená
to příchod jara. Kotuko se s děvčetem vzali za
ruce a usmívali se. Jasný, plný řev mořského
vlnobi- tí mezi ledovci jim připomněl lov lososů a
sobů a vůni kvetoucích níz- kých vrb. Mezi
plovoucími kusy ledu se ještě bělal na vodě ledový
škra- loup, takový byl mráz. Ale na obzoru to
žhavě zazářilo, to jak zapadlo slunce. Neviděli je
vycházet, spíš je jen slyše ze spaní zívat; záře
trvala jen několik minut, ale znamenala změnu
roční doby. Věděli, že ji už nic neodvrátí. Kotuko
zastihl psy, jak se perou o čerstvě zabitého
tuleně, který pronásledoval ryby, jako vždy
vyplašené vichřicí. Za ním jich ten den přišlo na
ostrov ještě asi dvacet nebo třicet. Než moře
zamrzlo, stovky čiperných hlav si libovaly v mělké
vodě a proháněly se mezi plovoucím ledem. Kotuko s
děvčetem si zas jednou pochutnávali na tuleních
játrech; pak vesele naplnili lampy tukem a dívali
se, jak plápolají na tři stopy vysoko. Ale jakmile
je nový led unesl, naložili sáňky, zapřáhli oba
psy a hnali je s větrem o závod. Měli strach, jak
je u nich ve vesnici. Byl po- řád krutý nečas; ale
lépe je táhnout sáně naložené dobrým jídlem než
lovit o hladu. Na břehu zahrabali do ledu
pětadvacet zabitých tuleňů, 242 připravených k
jídlu, a pospíchali k svým. Kotuko vysvětlil psům,
kam mají namířeno, a oni je vedli. Po nějaké
značce nebylo ani potuchy, a přec už za dva dni
štěkali před Kadluovou vesnicí. Ozvali se jen tři
psi, ostatní už lidé snědli a v chýších byla skoro
tma. Ale sotva Kotuko křikl „Ojo!“ (vařené maso),
lidé mu slabým hlasem odpovídali, a když pak celou
vesnici zřetelně jednoho po druhém volal jménem,
nikdo nechyběl. Za hodinu už v Kadluově chýši
plály lampy, v hrncích to vřelo a ze střechy
kapalo, jak chystala Amoraq jídlo pro celou
vesnici. Chlapeček cumlal pěkný kousek křehounkého
tuku a lovci se pomalu a soustře- děně cpali
tulením masem, až nemohli dál. Kotuko s děvčetem
vypra- vovali, co všechno zažili. Mezi nimi seděli
oba psi, a kdykoli padlo jejich jméno, vztyčili
jedno ucho a tvářili se hrozně zahanbeně. U Inuitů
se říká, že vyléčený pes už nikdy psí nemoc
nedostane. „Tak přeci na nás Tornaq nezapomněla,“
řekl Kotuko. „Zadula vich- řice, ledy pukaly a za
rybami vyplašenými bouří připlavali tuleni. K
novým tulením děrám je necelé dva dni cesty. Ať se
zítra vypraví dobří lovci a přinesou tuleně, které
jsem zabil – pětadvacet tuleňů za- hrabaných v
ledě. Až je sníme, půjdeme za tuleni na pevný
led.“ „A co ty teď uděláš?“ zeptal se kouzelník
tónem, jakým mluvíval s Kadluem, nejbohatším z
Tununirmiutů. Kotuko pohlédl na děvče ze severu a
řekl tiše: „Postavíme si chýši.“ Ukázal na
severozápad od Kadluovy chýše; tam totiž vždycky
bydlí ženatý syn nebo vdaná dcera. Děvče nastavilo
prázdné dlaně a nešťastně zavrtělo hlavou. Je tady
cizí, sebrali ji na smrt vyhladovělou, nepřinese
nic do domácnosti. Amoraq seskočila z lůžka a
začala skládat děvčeti do klína všecko možné –
kamenné lampy, železné škrabky na kůži, cínové
kotlíky, jelení kůže vyšívané pižmoními zuby,
opravdové jehly na šití, jakých užívají námořníci
– nejbohatší výbavu, jakou kdy děvče daleko za
polárním kruhem dostalo. A děvče ze severu se
poklonilo až k zemi. „A ještě tyhle dva!“ usmál se
Kotuko a ukázal na psy, kteří strkali studené
čumáky děvčeti do obličeje. 243 „Poslyšte!“ řekl
angekok a důležitě zakašlal, jako by si byl
všechno právě rozmyslil. „Jak tehdy odešel Kotuko
z vesnice, šel jsem do Domu písní a zpíval jsem
čarodějské písně. Zpíval jsem celé noci a volal
sobího ducha. To mé písně rozbouřily vichřici,
která rozbila ledy a zahnala psy ke Kotukovi, když
mu led už málem rozdrtil kosti. To má píseň hnala
tuleně za popraskaným ledem. Mé tělo leželo bez
hnutí v quaggi, ale můj duch se vznášel na ledě a
vedl Kotuka a psy na každém kroku. To je mé dílo.“
Všichni byli sytí a ospalí, a tak nikdo
neodporoval. Angekok si ještě dal kus vařeného
masa a v teplé, jasně osvětlené, tučně vonící
chýši ulehl k ostatním k spánku. Kotuko docela
pěkně kreslil po inuitském způsobu; vyryl obrázky
všech svých příhod na dlouhou tabulku z kostice s
dírkou na jednom konci. Když pak v roce Nádherné
otevřené zimy odešel s děvčetem na sever do
Ellesmerovy země, nechal ten obrázkový příběh u
Kadlua. Tomu však zapadl někam mezi kamení, když
se mu jednou v létě rozbi- ly sáně na břehu jezera
Netilling u Nikosiringu. Našel ho tam příští jaro
jeden Inuit od jezera a prodal ho v Imigenu
nějakému člověku, co dělal tlumočníka na
velrybářské lodi v Cumberlandském průlivu, a ten
zas ho prodal Hansovi Olsenovi, pozdějšímu
podnálodnímu na velkém parníku, vozícím turisty k
Severnímu mysu v Norsku. Po sezoně jezdil parník
mezi Londýnem a Austrálií se zastávkou na Cejloně,
a tam pro- dal Olsen tu tabulku sinhálskému
zlatníkovi za dva falešné safíry. Našel jsem ji v
starém haraburdí v jednom domě v Kolombu a ten
příběh jsem od začátku až do konce přeložil. 244
Angutivaun taina Velmi volný překlad Písně
vracejícího se lovce, kterou muži zpívali, když
skolili tuleně. Inuiti v písni rádi stále opakují.
Rukavice zmrzlou krví ztuhly nám, na obleku
zledovatěl sníh, vracíme se z lovu s tuleněm – s
tuleněm od ker ledových. Au jana! Aua! Oha! Haq!
Muži vezou kořist na saních, spřežení psů štěká
radostně při návratu od ker ledových. Šli jsme za
tuleněm ke skrýši, zaslechli jsme ho, jak sebou
švih. Dlouho číhali jsme u značky na pokraji u ker
ledových. Harpunu jsme měli připravenou, až se
tuleň zjeví v průduších. Dostali jsme ho a skolili
jsme ho na pokraji u ker ledových. Rukavice ztuhly
zmrzlou krví, oči zalepil nám mokrý sníh. Vracíme
se domů ke svým ženám od ker ledových! Au jana!
Aua! Oha! Haq! Tuleně už vezou na saních. Ženy
slyší štěkot spřežení, jak se vrací od ker
ledových. 245 Ryšavý pes Za noci překrásné, bílé,
kdy kdekoho opájí běh, za touhy lovecké, při nichž
je nezbytný střeh, za vůně předjitřní, za kapky
rosy, tak třpytné, za úprk v mlze, až kořist se
nakonec chytne, za pokřik družek, když jelen je ze
všech stran obklíčen, hoj, za noční napětí, za
spánek v doupěti táhneme v boj. Po vpádu džungle
nastala Mauglímu nejkrásnější doba života. Dluh
řádně splatil a svědomí měl čisté. Celá džungle mu
přála, protože se ho celá džungle bála. Co všechno
vykonal, spatřil, uslyšel, když tak se svý- mi
čtyřmi druhy nebo také bez nich putoval od jednoho
lidu k druhému, to by vydalo na přemnoho příběhů
tak dlouhých, jako je tento. A tak vám nepovím o
tom, jak se připletl do cesty a šťastně unikl
nepříčet- nému slonovi z Mandly, který dvaadvacet
volků, na jedenácti vozících vezoucích do státní
pokladny ražené stříbro, pozabíjel a lesklé rupie
rozházel do prachu. O tom, jak jednou v severních
bažinách po celou noc zápasil s krokodýlem
Džakalou, až si o hřbetní pláty toho lotra zlomil
tesák. O tom, jak na šíji nějakého člověka,
skoleného divokým kancem, našel pak nový další
tesák, jak kance vystopoval a jeho skole- ním
tesák řádně vykoupil. Jak se za hladomoru octl
mezi táhnoucími jeleny a jak ho jejich horečně
pádící stáda div nerozdrtila. Jak zachránil
mlčenlivce Háthího před pádem do jámy s bodcem a
jak se druhý den sám chytil do záludně nastražené
levhartí pasti, jenže Háthí mu po- 246 mohl, když
tlusté dřevěné mřížoví rozdrtil napadrť. Jak v
bažinách dojil divoké buvolice a jak – Ale všechno
najednou se vyprávět nedá. Umřeli táta Vlk a máma
Vl- čice, Mauglí přivalil k ústí jeskyně velký
balvan a zazpíval nad nimi smuteční píseň, zestárl
a znemotorněl Bálú, k zabíjení se moc neměl ani
Baghíra s ocelovými nervy a železnými svaly.
Stařičký Akéla už nebyl šedivý, ale mléčně bílý,
žebra měl vystouplá, chodil jak dřevěný a Mauglí
lovil za něho. Potomstvo rozpuštěné séónijské
smečky dále rostlo a pro- spívalo, až se
rozmnožilo na nějakých čtyřicet hebce
našlapujících pě- tiročků bez pána. Tu jim Akéla
řekl, že by se měli sdružit, řídit se záko- nem, a
jak se svobodnému lidu sluší, běhat pod jedním
vůdcem. V té věci jim Mauglí radit nemohl,
ochutnal totiž, jak řekl, hořkého ovoce a ví, na
kterém stromě roste. Vůdcovství si podle zákona
džungle vybojoval Pháonin syn Pháo (jeho otcem byl
ještě za Akélova vedení Šedý stopař), znovu se pod
hvězdami rozléhaly starodávné pokřiky a starodávné
písně a na památku dřívějších časů chodil na
Poradní skálu také Mauglí. Když se mu zachtělo
něco říci, smečka čekala, až domluví, po boku
Akélově sedal na skále nad Pháem. Byla to doba dů-
kladného lovu a důkladného spánku. Do džunglí
náležejících Mauglího lidu, jak se smečce říkalo,
nikdo cizí ani nepáchl, a tak mladí vlci tloustli
a sílili a na přehlídku vodili hojně vlčat. Mauglí
chodil na každou pře- hlídku, pamatoval si tu noc,
co černý pardál přinesl smečce nahé snědé robátko,
a podivnými city se mu zachvívalo srdce nad
protáhlým volá- ním: „Dobře se, dobře, vlci,
dívejte.“ Jinak býval někde daleko v džungli a
stále něco nového tam olizoval, ohmatával,
prohlížel a okoušel. Jednou za soumraku se mírným
poklusem hnal přes vršky, nesl Akélovi půlku
skoleného srnce, za ním cválali jeho čtyři vlci,
samou radostí ze života se poráželi a ňafali po
sobě, a tu se ozval křik, jaký Mauglí nezaslechl
od neblahých dob Šér Chánových. V džungli se tako-
vému křiku říká phíal, ječivě ho vyráží šakal,
když loví za tygrem nebo když se někde strhne
velká řež. Představte si směs zášti, jásotu, stra-
chu, zoufalství s notnou dávkou zloby: tak ten
křik od Vaingangy stou- 247 pal a klesal, tetelil
se a vlnil. Všichni čtyři vlci zježili srst a
zavrčeli. Mauglí sáhl po tesáku a zůstal stát jako
zkamenělý. „Vždyť žádný Pruhovaný si tady lovit
netroufne,“ vypravil ze sebe. „To nekřičí nějaký
herold,“ řekl Šedák, „někde se strhla velká řež.
Poslouchej!“ Znovu se rozlehl i chechtavý šakalí
křik, jakoby vyluzovaný měkký- mi lidskými rty.
Mauglí nabral dech a rozběhl se na Poradní skálu;
po cestě dohonil vlky ze smečky, kteří tam také
pospíchali. Spolu už na skále seděli Pháo s Akélou
a pod nimi se napjatě rozesadili ostatní. Matky s
mláďaty se hnaly do doupat: když se ozve phíal,
slabí nemají venku co pohledávat. Ve tmě bylo
slyšet jen zurčení Vaingangy a šelest večerního
větru v korunách a tu pojednou zavyl nad řekou
nějaký vlk. Ze smečky nebyl, ti byli všichni na
skále. Teď už nevyl, dlouze a zoufale skučel.
Znamena- lo to „Dhól! Dhól! Dhól! Dhól!“. Za
chvíli se ve skalách ozvaly utrmácené kroky a do
jejich kruhu se svalil a u Mauglího nohou zůstal
bez dechu ležet vyzáblý zmáchaný vlk: boky měl
krvavě pruhované, pravou před- ní tlapu bezvládnou
a čelisti celé zpěněné. „Dobrý lov! Kdo je tvým
vůdcem?“ zeptal se vážně Pháo. „Dobrý lov! Jsem
Vantóla,“ odvětil cizí vlk. To jako že je samotář
a někde v odleh- lém doupěti žije jen pro sebe,
svou družku a svá mláďata. Znamenalo to, že peleší
sám a sám opodál smečky. Popadal dech a srdce měl
tak rozbušené, až sebou všecek škubal. „Copak se
hýbá?“ zeptal se Pháo. Tak se ptá celá džungle,
jakmile se ozve phíal. „Dhólové, dakšinští dhólové
– ryšaví psi! Vrazi! Od jihu přišli na se- ver, v
Dakšinu že už nemají do čeho kousnout, a kdeco po
cestě pobíjejí. Čtvero jsem jich měl, když měsíc
vycházel: družku a tři mláďata. Na travnatých
pláních je učila lovit, ze zálohy napadat srnce,
jak se to u nás v rovině dělá. Ještě o půlnoci
jsem je slyšel povykovat, jak se společně hnali po
stopě. Za jitřního vánku leželi přede mnou v trávě
ztuhlí – čtvero, svobodný lide, čtvero jsem jich
měl, když měsíc vycházel! Šel jsem pomstít krev a
tu jsem narazil na dhóly.“ 248 „Kolik jich bylo?“
zeptal se Mauglí. Smečka zavrčela až z hloubi
hrdla. „Nevím. Tři z nich už lovit nebudou, ale
nakonec jsem před nimi utí- kal jako srnec, po
třech jsem utíkal. Pohleď, svobodný lide!“
Vystrčil rozdrásanou přední tlapu, zčernalou od
zaschlé krve. Boky měl surově pokousané a chřtán
natržený a pocuchaný. Akéla vstal od jídla, které
mu Mauglí přinesl, a pobídl vlka: „Najez se.“
Pelešník se na ně hladově vrhl. „Nijak na tom
neproděláte,“ řekl skromně, když trochu zahnal
hlad. „Jen co se mi, svobodný lide, vrátí síla,
však budu taky zabíjet. V mém doupěti, při východu
měsíce ještě plném, je prázdno a krev jsem docela
nepomstil.“ Pháo zaslechl, jak zaťal zuby do
kyčelní kosti, a pochvalně zamručel. „Takové
čelisti se nám hodí,“ řekl. „A co mláďata, měli je
dhólové s sebou?“ „Ne. Byli to jen ryšaví lovci,
sami dospělí psi ze smečky, statní a silní.“
Znamenalo to, že táhnou do boje dhólové, ryšaví
lovčí psi dakšinští. I tygr, jak vlci věděli, rád
přenechá dhólům čerstvou kořist. Táhnou napříč
džunglí, a nač narazí, to srazí k zemi a rozsápou.
Nejsou tak velcí jako vlk a zdaleka ne tak chytří,
ale jsou silní a je jich hodně. Smečka si dhólové
říkají, až když je jich stovka, kdežto vlkům stačí
na obstojnou smečku pouhá čtyřicítka. Při toulkách
se Mauglí kolikrát octl až na kraji vysokých
travnatých přesypů dakšinských a pozoroval sveřepé
dhóly, jak tam mezi dolíky a trsy trávy, kde
peleší, podřimují, dovádějí a po celém těle se
drbou. Choval k nim opovržení a zášť, protože
nečpí jako svobodný lid, protože nebydlí ve
slujích, a hlavně proto, že na rozdíl od něho a
jeho přátel nemají tlapy čisté, ale mezi prsty
chlupaté. Od Háthího však věděl, jak strašlivá je
lovecká smečka dhólů. Sám Háthí před jejich šikem
uhne. Ženou se vpřed a všechno kolem pobíjejí, až
jsou nakonec sami pobiti nebo všechna zvěř
vyhubena. Také Akéla o dhólech věděl, co jsou zač.
Klidně domlouval Mauglí- mu: „Lépe je zahynout v
úplné smečce než sám a bez vůdce. Je to dobrý lov
– a můj poslední! Ale podle toho, jak dlouho lidé
žijí, dožiješ se, bratříčku, ještě mnoha dní a
nocí. Jdi si lehnout někam na sever. Jestli 249 po
odchodu dhólů zůstane nějaký vlk naživu, podá ti
zprávu o boji.“ Mauglí zvážněl: „To mám jít do
bažin a chytat rybičky a spát na stro- mech a
prosit o pomoc Bandary a louskat ořechy, zatímco
smečka tady dole bude bojovat?“ „Je to boj na
život a na smrt,“ řekl Akéla. „S dhóly – s
ryšavými vrahy – nemáš žádné zkušenosti. Vždyť i
Pruhovaný před nimi –“ „Aóva! Aóva!“ durdil se
Mauglí. „Sám jsem jednoho pruhovaného opičáka
skolil. Poslyš: byl jeden vlk, ten mi byl tátou,
byla jedna vlčice, ta mi byla mámou, byl jeden
starý šedý vlk (moudrosti neměl nazbyt, teď už
zešedivěl), ten mi byl tátou i mámou. Prohlašuji
tedy –,“ tu stoupl hlasem, „aťsi dhólů přijde
nevím kolik, až přijdou, Mauglí a svobodný lid
budou při tom lovu jedné pleti. Při býku, kterým
jsem byl vykoupen, prohlašuji, při býku, kterým za
mě zaplatil Baghíra v dávných letech, na která si
vy, smečko, nepamatujete, prohlašuji, nechť to
slyší a do pamě- ti si vštípí řeka a stromy,
kdybych snad sám zapomněl, prohlašuji, že tenhle
tesák poslouží smečce za zub – a tupý zrovna není.
Tak zní mé slovo.“ „Ty dhóly neznáš, člověče s
vlčím jazykem,“ křikl Vantóla. „Mně jde jen o to,
pomstít krev, než mě rozsápou. Sunou se pomalu,
kdeco po cestě zabíjejí, ale za dva dni budu při
síle a potom na nich pomstím krev. Vám však,
svobodný lide, radím, odejděte na sever a živte se
skrovně, než zas dhólové zmizí. Při takovém lovu
si chvilku nezdřímnete.“ „Slyšte ho. Pelešníka!“
zasmál se zpupně Mauglí. „My, svobodný lid, máme
jít na sever a tam se živit ještěrkami a břežními
krysami, aby- chom snad nenarazili na dhóla.
Zalezeme na sever a on má zatím lovit v našem
lovišti a vrátit nám je, až se mu zlíbí. Dhól je
pes – psisko z psího plemene – celý ryšavý, břicho
má žluté a mezi prsty mu rostou chlupy! Vrhá
najednou šest až osm mláďat jako skákavá krysa
Čikai. Bodejť, my, svobodný lid, máme utéci a na
obyvatelích severu vyžebrá- vat zbytky chcíplého
dobytka. Znáte pořekadlo: ‚Na severu blechy, na
jihu vši.‘ Jenže my patříme do džungle. Rozhodněte
se, rozhodněte. Je to dobrý lov! Za smečku – za
neztenčenou smečku – za doupě i dorost. 250 Za
kořist v revíru i mimo revír! Za družku,
nahánějící laň, a za miloučké mládě ve sluji – do
boje – do boje – do boje!“ Smečka odpověděla
hromovým štěknutím, nocí se to rozlehlo, jako když
padne strom. „Do boje,“ křikli. „Zůstaňte u nich,“
řekl své vlčí čtyřce Mauglí. „Uplatní se kdejaký
zub. Bitvu připraví Pháo s Akélou. Půjdu ty psy
spočítat.“ Vantóla se pomaloučku pozvedl ze země a
křikl: „Bude to tvá smrt. Co pořídí proti ryšavým
psům jeden lysý tvor. Pamatuj, že i Pruhovaný před
nimi –“ „Pěkný pelešník jsi, jen co je pravda,“
odsekl Mauglí, „ale to si poví- me, až bude po
dhólech veta. Dobrý lov vespolek!“ Všecek
rozjitřen vzrušením uháněl do tmy, nekoukal na
cestu, a tak samozřejmě klopýtl nad řekou o Káovy
závity: hroznýš tam číhal u je- lení stezky.
„Kšá!“ obořil se na něho Ká. „Tohle se dělá v
džungli, lítat a dupat a kazit lov – zrovna když
zvěř tak pěkně táhne!“ Mauglí vstal ze země a
řekl: „Má vina. Vlastně tě, Ploskohlavče, hledám,
ale když tě potkám, vždycky jsi o délku paže delší
a širší. V celé džungli se ti nikdo nevy- rovná,
ty můj moudrý, starý, silný, překrásný Káe.“
„Kampak to míří tahle stopa?“ ozval se už mírněji
Ká. „Není to ani měsíc, co nějaký človíček
ozbrojený tesákem strefoval se do mě kame- ním a
nadával mi jak pavián, že spím na mýtině.“ „A že
lovícímu Mauglímu plašíš naháněné jeleny na
všechny strany a vůbec, ty Ploskohlavče, neslyšíš,
jak na tebe píská, abys mu uhnul z je- lení
stezky,“ odpověděl Mauglí a klidně se mu uvelebil
na pestrých klič- kách. „A teď si človíček přijde
k Ploskohlavci s lichometnou, úlisnou řečí, jaký
prý je moudrý a silný a krásný, a milý
Ploskohlavec mu uvěří a tak- hle človíčkovi, co se
do něho strefuje kamením, udělá místo… Sedí se ti
pohodlně? Jestlipak by ti takové posezeníčko
poskytl Baghíra?“ Ká se pod Mauglím jako vždycky
prohnul v jakousi visutou rohožku. Chlapec potmě
nahmatal Káův lanovitě pružný krk, jeho hlavu si
přitáhl na rameno a vyprávěl mu, co se v džungli
tu noc stalo. 251 „Moudrý nemoudrý,“ řekl posléze
Ká, „ale určitě jsem hluchý. Jinak bych byl ten
phíal zaslechl. Není divu, že se býložravci plaší.
Kolikpak je dhólů?“ „To jsem zatím nezjistil.
Běžel jsem rovnou za tebou. Jsi starší než Háthí.
Ach Káe,“ Mauglí se zavrtěl radostí, „bude to
dobrý lov. Vycházet měsíc uvidí z nás málokdo.“
„Co ty se do toho pleteš? Pamatuj, že jsi člověk;
pamatuj, že tě smeč- ka už jednou vypudila. Se
psem ať se vypořádá vlk. Ty jsi přece člověk.“ „Z
loňských ořechů je letos hlína,“ řekl Mauglí.
„Jsem sice člověk, ale v útrobách mám vědomí, že
jsem se tuto noc prohlásil za vlka. Řeku a stromy
jsem volal za svědky. Dokud dhólové neodtáhnou,
patřím já, Káe, k svobodnému lidu.“ „K svobodnému
lidu,“ zabručel Ká. „Spíš k zlodějskému lidu! Abys
oslavil mrtvé vlky, sám sis uvázal smrtelnou
smyčku! Není to dobrý lov!“ „Své slovo jsem řekl.
Vědí o něm stromy, ví o něm řeka. Dokud dhó- lové
neodtáhnou, zpátky své slovo nevezmu.“ „Ngššš! Tím
se všechny stopy mění. Chtěl jsem tě vzít s sebou
do se- verních bažin, jenže slovo – i slovo
takového nahatého, lysého človíč- ka – je slovo. A
já, Ká, prohlašuji –“ „Rozmysli si to,
Ploskohlavče, aby sis taky neuvázal smrtelnou
smyč- ku. Žádné slovo od tebe slyšet nechci, vždyť
vím –“ „Tak dobrá,“ řekl Ká. „Slovo ti nedám. Ale
jaký záměr máš v útro- bách, až přijdou dhólové?“
„Musí přeplavat Vaingangu. Řekl jsem si, že je na
mělčinách, chráněn odzadu smečkou, přivítám
tesákem. Budeme je bodat i kousat, až je zaženeme
dále po proudu, nebo jim aspoň trochu zchladíme
chřtán.“ „Dhólové se nedají zahnat a chřtán mají
žhavý,“ řekl Ká. „Až ten lov skončí, po človíčkovi
a mláďatech nebude ani stopy, zbudou tam jen suché
kosti.“ „Alalá! Když máme zhynout, tak zhynem. Lov
to bude báječný. Mám mladé útroby, mnoho dešťů
jsem ještě nezažil. Nejsem moudrý ani silný. Máš,
Káe, nějaký lepší návrh?“ 252 „Zažil jsem stovky
dešťů. Než Háthímu vypadly mléčné kly, důklad- nou
stopu jsem už vyrýval do prachu. Při prvotním
vejci, jsem starší než leckterý strom, a co se kdy
v džungli stalo, všechno jsem zažil.“ „Ale tohle
je nový lov,“ namítl Mauglí. „Doposud nám dhólové
nezkřížili stopu.“ „Co je, to bylo. Co bude, je
pouhý zapomenutý vracející se rok. Buď zticha, než
si ta léta spočítám.“ Celou hodinu si Mauglí
rozvalen ve smyčkách hrál s tesákem. Ká s hlavou
nehybně složenou na zemi zatím přemýšlel o všem,
co zhlédl a poznal od chvíle, co se vylíhl z
vajíčka. Oči jako by mu pohasly v zašlé opály, jen
chvílemi trhl tupě hlavou vpravo nebo vlevo, jako
by se mu zdálo o lovu. Mauglí klidně dřímal,
věděl, že před lovem se spánek vy- platí, a dávno
se vycvičil spát v kteroukoli hodinu denní i
noční. A tu postřehl, jak pod ním mohutný hroznýš
bytní do výšky a do šíř- ky, jak se nadýmá a syčí
– takový zvuk vydává šavle, když se tasí z oce-
lové pochvy. „Všechna zašlá léta jsem spatřil,“
promluvil posléze Ká, „velké stro- my a staré
slony a holé špičaté skály, zatím ještě neporostlé
mechem. Jsi dosud živ, človíčku?“ „Nedávno vyšel
měsíc,“ řekl Mauglí. „Nechápu –“ „Šss! Už jsem
zase Ká. Věděl jsem, že je to pouhá chvilka.
Namíříme k řece a ukážu ti, co je třeba proti
dhólům podniknout.“ Jako šipka vyrazil k hlavnímu
toku Vaingangy a s Mauglím po boku se ponořil do
vody kousek nad tůní, zakrývající Skálu příměří.
„Nech plavání. Mně to jde rychle. Chyť se mě za
hřbet, bratříčku.“ Levou paží obemkl Mauglí Káovu
šíji, pravou připažil a nohy natáhl rovně za sebe.
Ká rozrážel proud, v tom se mu nikdo nevyrovnal,
kraj- kovím ovíjela zčeřená voda Mauglímu šíji a
nohy mu odletovaly sem tam ve víru, který se
tvořil u mrskajících se hroznýšových boků. Asi
míli nad Skálou příměří se Vainganga zužuje v
rokli osmdesáti až sto- stopových mramorových skal
a mezi všelijakými ohavnými kameny tam voda letí
jako v mlýnském náhonu. S vodou si Mauglí hlavu
nelá- mal. Žádné vody na světě se nebál. Po obou
stranách si prohlížel rokli 253 a starostlivě
čenichal: vzduch tam čpěl sladkokysele docela jako
velké mraveniště za parného dne. Bezděky se
potápěl a hlavu vystrkoval, jen aby se nadýchl.
Dvojmo ovinul Ká ocas kolem ponořené skály, tak
za- kotvil a v zběsile řinoucí vodě si Mauglího
podržel v důlku smyčky. „Tady je místo smrti,“
ozval se chlapec. „Proč jsme tady?“ „Ony spí,“
řekl Ká. „Před Pruhovaným Háthí neuhne. Leč oba,
Háthí i Pruhovaný, uhnou před dhóly. Dhólové prý
neuhnou před ničím. Před kým však uhne Skalní
drobotina? Pověz mi, vládce džungle, kdo je pá-
nem džungle?“ „Tyhle,“ hlesl Mauglí. „Tady je
místo smrti. Pojďme pryč.“ „Ba ne, dobře se
podívej, vždyť ony spí. Stejné to tady bylo už
tehdy, když jsem nebyl delší než tvá ruka.“ Od
samých počátků džungle sídlí v rozeklaných,
ošlehaných skalách vainganžské rokle ta Skalní
drobotina – pilné, zuřivé, černé, divoké indické
včely. Všechny stezky, to Mauglí věděl, od jejich
končiny na míle odbočují. V kdejaké rozsedlině se
tam včelky po staletí usazují a rojí, plesnivým
medem třísní bílý mramor, vysoké, hluboké, tmavé
plástve vrší v šerých hlubinách slují, kam na ně
nemůže člověk ani zví- ře, oheň ani voda. Po celé
délce byla rokle z obou stran ověšena jakoby
třpytnými záclonami z černého sametu. Při pohledu
na ně Mauglí zma- lomyslněl, byly to nakupené
miliony spících včel. Přilepeny na skálu trčely
tam chuchvalce, girlandy, jakoby práchnivé kmeny –
stará plás- tev z dřívějších let nebo zas celá
města postavená ve stínu bezvětrné rokle –
obrovské spousty zkažených houbovitých odpadků se
hrnuly dolů a vázly na stromech a liánách,
uchycených na skále. Napínal sluch a každou chvíli
zaslechl, jak se někde v hloubi tmavé jeskyně
převrátila, smekla a při pádu zašelestila medem
přetížená plástev. Zlostně se roz- bzučela
křidélka a nevesele kapal rozlitý med, stékal níž
a níž, až nako- nec přetekl přes nějaký skalní
výstupek a z něho malátně crčel na vět- ve. Z
jedné strany se u řeky táhla maličká pláž ani ne
pět stop široká, od nepamětných let se tam kupilo
rumiště. Rozpadlé na drobounký černý prášek tam
odpočívaly mrtvé včely, trubci, smetí, plesnivé
plástve, kří- 254 dla nočních můr, které tam
zvábil med. Každého, kdo neměl křídla a vě- děl,
co je ta drobotina zač, stačil ten čpavý puch
poděsit. Ká plul dále proti proudu až k písčině na
začátku rokle. „Tady je letošní kořist,“ řekl.
„Podívej se!“ Na břehu ležely kostry několika
jelínků a jednoho buvola. Jak si Mauglí všiml, ani
vlk, ani šakal se kostí nedotkl, ležely v
přirozené po- loze. „Ani o tom nevěděli a
překročili hranici,“ šeptl Mauglí, „a skalní vče-
ly je skolily. Pojďme odtud, než procitnou.“ „Ty
procitají až za svítání,“ uklidňoval ho Ká. „Něco
ti povím. Před mnoha a mnoha dešti sem z jihu
zabloudil štvaný srnec, v džungli se nevyznal,
smečku měl v patách. V slepém strachu skočil shora
a smečka, která se slepě horempádem hnala po
stopě, ho viděla. Slunce stálo vy- soko a
rozezlených včel bylo mnoho a mnoho. Ze smečky se
jich také mnoho vrhlo do Vaingangy, ale než
dopadli do vody, dávno bylo po nich. Ti, co se tam
nevrhli, zahynuli nahoře ve skalách. Srnec zůstal
naživu.“ „Jak to?“ „Protože se hnal hlava nehlava
a rovnou skočil dolů; ještě než ho včely
postřehly, octl se v řece, zatímco ony se teprve
houfovaly k za- bíjení. Za ním běžící smečka
podlehla náporu včel vyplašených srnčím během.“ „A
srnec zůstal naživu?“ opakoval po něm zvolna
Mauglí. „Tehdy aspoň nezahynul, třebaže tam na
něho žádný silák nečekal a nepomáhal mu, aby se
neroztříštil o hladinu, jako teď počká na člově-
ka jistý obtloustlý hluchý, žlutý Ploskohlavec –
aťsi mu jsou na stopě třeba všichni dakšinští
dhólové. Co říkají tvé útroby?“ Hlavou se Ká
opíral Mauglímu o vlhké rameno a jazykem mu rejdil
u samého ucha. Dlouho bylo ticho a potom Mauglí
zašeptal: „Zataháme tedy Smrt za vousy, ale
namouduši, Káe, ty jsi z celé džungle
nejmoudřejší.“ „Mnozí jiní to taky říkají. Dej
pozor, jestli se dhólové za tebou pustí –“ 255
„Bodejť by se nepustili. Chacha! Pod jazykem mám
spoustu trnů a ty jim zapíchám do kůže.“ „Jestli
za tebou horempádem poběží, před očima jen tvoje
záda, ti, co nezahynou nahoře, vrhnou se do vody
tady nebo kousek níž, protože se včely vyrojí a
sesypou se na ně. Jenže Vainganga je hladová řeka,
žádný Ká je nezachytí a ti, co přežijí, poplavou k
mělčinám poblíž séónijských doupat a tam ať je
popadne za chřtán smečka.“ „Ahé! Eovavá!
Znamenité, jako když za sucha naprší. Jde jen o tu
ma- ličkost rozběhnout se a skočit. Však já dhóly
na sebe upozorním, že za mnou poletí jako diví.“
„Jestlipak sis ty skály nahoře prohlédl. Z tamté
strany?“ „Ne. Na to jsem zapomněl.“ „Tak si je jdi
prohlédnout. Půda je tam vratká, samá díra a
rozsed- lina. Jestli se předem nepodíváš a
nešikovně šlápneš, je po honu. Podí- vej se,
nechám tě tady a jen tobě k vůli to oznámím
smečce, aby věděla, kde má dhóly hledat. Já s
žádným vlkem jedné pleti nejsem.“ Na známého,
který se mu nelíbil, dovedl být Ká tak hrubý, že
se mu v tom (kromě Baghíry) v celé džungli nikdo
nevyrovnal. Odplaval po řece až naproti Poradní
skále a tam zastihl Pháa s Akélou, jak poslou-
chají noční zvuky. „Šss, psi,“ oslovil je bodře.
„Po řece připlavou dhólové. Jestli se nebo- jíte,
můžete je na mělčině pozabíjet.“ „Kdypak
připlují?“ zeptal se Pháo. „A kde je mé člověčí
mládě?“ do- dal Akéla. „Až připlují, tak budou
tady,“ odsekl Ká. „Však uvidíte. Tvé člověčí
mládě, z něhož jsi vymámil slovo, a tak ho
zasvětil Smrti, tvé člověčí mládě je u mě, a že už
není po něm, to není tvá zásluha, ty vyrudlý pse.
Počkej tady na dhóly a buď rád, že člověčí mládě a
já bojujeme po tvém boku.“ Bleskurychle plaval Ká
znovu proti proudu, uprostřed rokle se zara- zil a
hleděl vzhůru na obrys skalních útesů. Uviděl
Mauglího hlavu, jak se vymrštila ke hvězdám,
vzduchem to hvízdlo a potom řízně žbluňklo 256 do
vody, jako když někdo skočí rovnýma nohama. Za
chvíli Mauglí už zase odpočíval na Káově smyčce.
„V noci se tu špatně skáče,“ řekl klidně Mauglí.
„Dvakrát jsem skočil jen tak na zkoušku. Ale
nahoře to za nic nestojí – nízké houští a hlubo-
kánské strže a v nich plno Skalní drobotiny. Vedle
tří takových strží jsem nakupil pár balvanů. V
běhu je skopnu dolů a Drobotina se za mnou zlostně
vyrojí.“ „Lidská mazanost,“ řekl Ká. „Jsi moudrý,
ale Drobotina má pořád zlost.“ „Ba ne, za šera
všichni křídlatci vůkol odpočívají. Až do soumraku
budu dhóly škádlit, protože nejlíp loví dhólové ve
dne. Teď jdou po Vantólově krvavé stopě.“ „Číl
nepustí chcíplého vola a dhól zas krvavou stopu,“
řekl Ká. „Udělám mu tedy novou – pokud možno z
jeho vlastní krve, a nakr- mím ho kalem. Zůstaneš
tady, Káe, než se s dhóly vrátím?“ „Ano, ale co
když najdeš smrt v džungli nebo tě Skalní
drobotina skolí, ještě než skočíš do řeky?“ „Když
se zítřka dožijem, budem zítra lovit,“ zopakoval
mu Mauglí rčení džungle. „Smuteční píseň nade mnou
zazpívat, na to je čas, až bude po mně. Dobrý lov,
Káe.“ Pustil hroznýšovu šíji a jako kláda v
rozvodněné řece dal se nést roklí, vesloval k
protějšímu břehu, kde byla tišina, a samou radostí
se dal do smíchu. Podle vlastních slov nejraději
Mauglí „tahal Smrt za vou- sy“ a dával džungli
znát, že je nad ní svrchovaným pánem. S Baghí-
rovou pomocí vykrádal na stromech včelí hnízda a
věděl, že Skalní drobotina nesnáší česnek. Natrhal
ho tedy pár stroužků, převázal je lýkem a pět mil
sledoval Vantólovu krvavou stopu běžící na jih od
dou- pat. Po očku pozoroval stromy a přitom si s
potutelným smíchem říkal: „Býval jsem Žabák, potom
jsem se prohlásil za Vlka Mauglího. Teď ze mě bude
Opičák Mauglí a vzápětí Srnec Mauglí. Nakonec se
promě- ním v Člověka Mauglího. Chacha!“ a palcem
přejel po osmnácticoulové čepeli tesáku. 257
Začpělá zčernalými chuchvalci krve, táhla se
Vantólova stopa hus- tým, neproniknutelným lesem.
Les se prostíral na severovýchod a řídl teprve dvě
míle od Včelích skal. Mezi posledními stromy a
klečí Včelích skal ležela planina, kde by se stěží
schoval vlk. Mauglí běhal pod stro- my, odhadoval,
jak daleko mají od sebe větve, lezl nahoru a
zkoušel skákat ze stromu na strom. Tak se dostal
až na planinu a hodinu ji bed- livě zkoumal. Potom
se zas stočil zpátky na Vantólovu stopu a tam se
uvelebil na stromě s větví trčící asi osm stop nad
zemí. Svazeček česne- ku si uložil do rozsochy a
klidně seděl a brousil tesák o chodidlo. Slunce
pražilo, nechybělo mnoho do poledne, a tu se ozval
cupot a začpěl ohavný puch dhólí smečky, neúmorně
neúprosně sledující Vantólovu stopu. Shora vypadá
dhól o polovinu menší než vlk, ale v nohách a v
čelistech, to Mauglí věděl, má pořádnou sílu.
Pozoroval vůdce smečky, jak špičatým, hnědoryšavým
čumákem slídí po stopě, a pozdravil ho: „Dobrý
lov!“ Psisko pohlédlo vzhůru, za ním pak zůstali
stát i jeho druhové, de- sítky ryšavých psů se
svislými ohony, důkladnými plecemi, slabými zadky
a krvavými tlamami. Dhólové toho moc nenamluví,
ani v rodném Dakšinu slušně neodpovědí. Shluklo se
jich tam pod ním dobrých dvě stě, ale jak si
Mauglí všiml, vůdcové dychtivě slídili po
Vantólově stopě a táhli smečku dál. To se nesmí
stát, takhle se dostanou k včelím dou- patům ještě
za bílého dne a Mauglímu šlo o to, až do soumraku
je zdr- žet pod stromem. „Kdo vám sem dovolil
přijít?“ řekl Mauglí. „Nám patří všechny džungle,“
ozval se jeden dhól a vycenil zuby. Mauglí se na
něho usmál a ostře zabrebentil jako skákavá
dakšinská krysa Čikai. Dal tím dhólům najevo, že
je za něco víc než Čikai nepoklá- dá. Smečka se
shlukla kolem stromu, vůdce mu se zuřivým štěkotem
vyspílal stromových opic. Místo odpovědi napřáhl
Mauglí holou nohu a prsty zavrtěl vůdci až nad
hlavou. Rozzuřil tím smečku do nepříčet- ného
vzteku. Kdo má mezi prsty chlupy, je nerad, když
mu to někdo připomene. Vůdce se po něm rozehnal,
ale Mauglí škubl nohou a lí- bezně mu domlouval:
„Pse, ryšavý pse! Táhni do Dakšinu požírat ješ-
258 těrky. Pse, pse, ryšavý, ryšavý pse, táhni za
svými bratry Čikai. Mezi prsty ti rostou chlupy!“
A znovu mu zavrtěl prsty před nosem. „Slez, lysá
opice, než tě k tomu dožene hlad,“ zahulákala
smečka. A o to Mauglímu šlo. Tváří ke kůře ulehl
na větev, pravou paži spustil dolů a notnou chvíli
chrlil na smečku, co si o ní myslí a ví, o jejích
mra- vech i zvycích, družkách i mláďatech. Tak
jedovatě a štiplavě se na ce- lém světě vyjadřují
jenom obyvatelé džungle, když si projevují zášť a
opovržení. Celkem vzato, jinak to ani nejde. Pod
jazykem měl Mauglí, jak Káovi říkal, spoustu trnů.
Zvolna a promyšleně vydráždil dhóly ze zamlklosti
k vrčení, z vrčení k jekotu a z jekotu k
chraplavému rabské- mu skučení. Opláceli mu jeho
špičky, ale bylo to, jako když mládě oplácí
rozzuřenému Káovi. V lokti ohnutou pravici držel
Mauglí pohotově po boku a nohama pevně obmykal
větev. Mnohokrát se statný hnědožlutý vůdce
vymrštil, ale Mauglí se po něm neohnal, aby ho
snad nechybil. Nakonec se rozlícený vůdce úplně
překonal a vyskočil sedm až osm stop nad zem. Jako
stromový had hlavu, tak vymrštil Mauglí ruku a po-
padl dhóla v zátylku. Pod dhólovou tíhou se větev
prudce ohnula, div neshodila Mauglího na zem.
Mauglí však nepovolil a dhóla, schlíplého jako
utopený šakal, coul po coulu táhl na větev. Levou
rukou nahmatal tesák, ryšavý chundelatý ocas mu
ušmikl a dhóla shodil na zem. To mu stačilo. Po
Vantólově stopě dhólové nepůjdou, dokud neskolí
Mauglího nebo dokud Mauglí neskolí je. Viděl je,
jak se kolem dokola rozsazují a jak se jim zadek
třese pomstychtivostí. Vyšplhal tedy do vyšší
rozso- chy, pohodlně se opřel zády a usnul. Za tři
až čtyři hodiny procitl a přepočítal smečku.
Všichni do jedno- ho tam mlčky seděli, naježení,
nevlídní, oči chladné jako ocel. Slunce zapadalo.
Za půl hodiny zanechá práce Skalní drobotina a za
soumraku se dhólům, jak víte, špatně bojuje.
Stoupl si na větev a řekl: „Takové věrné strážce
jsem vůbec nepo- třeboval, ale nezapomenu vám to.
Dhólům děláte čest, ale jak se mi zdá, jste jeden
jako druhý. A tak velkému žroutovi ještěrek ocas
nevrátím. Jsi rád, ryšavý pse?“ „Sám ti vyrvu
žaludek,“ zaječel vůdce a zakousl se do paty
stromu. 259 „Považ, ty moudrá dakšinská kryso. Co
bezocasých ryšavých pejsků se ti vylíhne, budou
mít jen pahýl a ten je bude na horkém písku
svrbět. Jdi domů, ryšavý pse, a naříkej nad tím,
co ti udělal opičák. Ty ne- půjdeš? Tak pojď se
mnou, to teprve zmoudříš.“ Jako opice se přehoupl
na další strom, z něho na další a zase na dal- ší.
S hladově zdviženou hlavou táhla smečka za ním.
Chvílemi dělal, že padá, a hned se kutáleli jeden
přes druhého, jen aby nezmeškali jeho smrt. Byla
to zvláštní podívaná – chlapec s tesákem,
blýskajícím v zapa- dajícím slunci, prodíral se
horními větvemi a dole se mlčky krčila a sle-
dovala ho ohnivě ryšavá smečka. Na posledním
stromě vytáhl česnek a za pohrdlivého vytí dhólů
se jím důkladně natřel. „To myslíš, ty opi- čáku s
vlčím jazykem, že zakryješ svůj pach?“ dobírali si
ho. „Na smrt tě budeme pronásledovat.“ „Tumáš
ocas,“ Mauglí mu ho hodil zpátky tím směrem, odkud
přišel. Smečka zvětřila krev a toť se ví, hned se
vrhla kus zpátky. „A teď za mnou – na smrt!“ Sjel
ze stromu, a než se dhólové vzpamatovali, s větrem
o závod bě- žel k Včelím skálám. Dhólové zhluboka
zavyli a rozběhli se dlouhým stejnoměrným po-
klusem, jakým nakonec kdeco živého uštvou. Ve
smečce, to Mauglí vě- děl, běží pomaleji než vlci,
jinak by se nebyl přímo před jejich očima takového
dvoumílového závodu odvážil. Dhólové byli
přesvědčeni, že nakonec chlapce dopadnou, a on byl
zase přesvědčen, že si s nimi po chuti zalaškuje.
Hlavně mu šlo o to, aby se za ním horempádem hnali
a příliš brzo neodbočili. Běžel lehce, vyrovnaně,
pružně, bezocasý se hnal necelých pět yardů za
ním, vražednou dychtivostí rozlícená a za- slepená
smečka se roztáhla čtvrt míle do šíře. Podle
sluchu udržoval od nich stále stejnou vzdálenost,
schraňoval si sílu na divoký trysk po Vče- lích
skálách. Skalní drobotina usnula hned za soumraku,
období květin kvetou- cích do večera už totiž
minulo. Ale jen Mauglí na duté půdě zadupal, naráz
jako by se celá země rozbzučela. Jakživ tak
neběžel jako teď, do tmavých, sladce čpějících
strží shazoval přitom hromádky kamení. Ze 260
slují to zaburácelo, jako když se moře rozburácí.
Koutkem oka zahlédl, jak se za ním kalí vzduch, v
hloubi dole spatřil Vaingangu a ve vodě plochou,
kosohrannou hlavu. Zrovna když se mu bezocasý dhól
vrhl po pleci, vší silou se vymrštil a všecek
udýchaný rozjásaný rovnýma no- hama skočil šťastně
do řeky. Nedostal jediné žihadlo, česnekem odradil
Skalní drobotinu těch pár vteřin, než přelítl přes
skály. Vynořil se nad hladinu a Ká ho zachytil do
smyček. V jednom kuse se to valilo přes útes –
zdánlivé chuchvalce hustě nakupených včel klesaly
jako olovo, jakmile však chuchvalec dopadl na
hladinu, včely vzlétly a dhóla unášel proud. Shora
se ozýval zuřivý štěkot, přehlušovaný hromovým
buráce- ním – to burácela křídla Skalní drobotiny.
Někteří dhólové zapadli do strží vedoucích do
podzemních slují a tam se mezi rozházenými
plástvemi dusili, rvali a rozháněli čumákem,
nakonec se pak na mrač- nech včel mrtví vyvalili z
děr do zčernalých pobřežních rumišť. Někteří
dhólové doskočili jen na stromy při útesech a
včely je rázem zahladily. Většinou se však
rozzuření žihadly vrhli do řeky, a jak říkal Ká,
řeka Vainganga byla hladová. Ká chlapce podržel,
až zase nabral dech. „Nesmíme tady zůstat,“ řekl
mu. „Drobotina je nadobro pobouřena. Pojď!“ S
tesákem v ruce plaval Mauglí co nejvíc ponořen a
co chvíli strkal pod vodu hlavu. „Pomalu, pomalu!“
káral ho Ká. „Stovku skolí zub, jenom když je to
zub brejlovcův. Jak uviděli dhólové roj včel,
honem se mnozí vrhli do vody. Těm se nic nestalo.“
„Tím víc práce zastane můj tesák. Fí! Skalní
drobotina se pořád žene za námi.“ Znovu strčil
Mauglí hlavu pod vodu. Divokými včelami se to na
hladině jen hemžilo, bzučely a do všeho kolem
píchaly. „Mlčet nikdy neškodí,“ řekl Ká – přes
šupiny mu ani jedno žihadlo neproniklo – „a na lov
máš ještě celou dlouhou noc. Slyš, jak vyjí.“ Z
větší části dhólové zavčas postřehli, do jaké
pasti se jejich druhové řítí. Prudce odbočili a v
těch místech, kde se rokle příkře svažuje k řece,
šplouchli do vody. Jejich zběsilé výkřiky a
výhrůžky „stromovému opi- 261 čákovi“ za tu hanbu,
kterou jim způsobil, splývaly s jekotem a vytím
těch, které dobíjela Skalní drobotina. Zůstat na
břehu znamenalo smrt, toho si byl každý dhól
vědom. A tak zanesl proud smečku k úskalím Tůně
příměří, ale i tam je pronásledovaly rozezlené
včely, nezbylo jim než znovu vlézt do vody. Mauglí
zaslechl bezocasého vůdce: kázal své- mu lidu, jen
ať vydrží a kdejakého séónijského vlka skolí. Dále
ho Mauglí neposlouchal, aby neztrácel čas. „Někdo
zabíjí vzadu,“ štěkl jeden dhól. „Voda je
potřísněná.“ Jako vydra se Mauglí potápěl, pod
vodou pokaždé popadl nějakého bezmocně unášeného
dhóla, a než stačil dhól hubu otevřít, mrtvý vy-
plaval bokem vzhůru a v Tůni příměří se kolem něho
vyvalila tmavá mastná kola. Marně se dhólové drali
zpátky, proud je hnal dále, včely jim dorážely na
hlavu a na uši a zdola po proudu k nim doléhal
stále silněji a chmurněji bojový pokřik séónijské
smečky. Znovu se Mauglí potopil a znovu nějaký
dhól zmizel pod vodou a vyplaval mrtvý, znovu se v
týlu smečky rozlehl řev, jedni reptali na vůdce,
proč je raději ne- pustí na břeh, druzí po něm
pokřikovali, ať je odvede zpátky do Dakši- nu,
jiní zas vyzývali Mauglího, jen ať se ukáže, hned
že ho zabijí. „Do boje jdou s rozdvojenými
útrobami a s protikladnými hlasy,“ řekl Ká. „S
dalšími si už poradí tví bratři níže na řece.
Drobotina jde na kutě, však se za námi hnala hodně
daleko. Já se taky vrátím. Nejsem s vlky jedné
pleti. Dobrý lov, bratříčku, pamatuj, že dhólové
se zakusují nízko.“ Na břehu běžel po třech nějaký
vlk, vyskakoval, přiléhal k zemi, krčil hřbet,
metal kozelce, jako by skotačil s mláďaty. Byl to
pelešník Van- tóla, bez hlesu tam strašidelně
vyváděl před očima dhólů. Dlouho si už dhólové
pobyli ve vodě, špatně se jim plavalo s
promáčenou, ztěžklou srstí, chundelaté ocasy táhli
za sebou jako napité houby, utrmácení a uštvaní
bez hlesu pozorovali, jak se planoucí oči sunou po
břehu zá- roveň s nimi. „Za moc ten lov nestojí,“
ozval se konečně jeden. „Dobrý lov!“ řekl psisku
Mauglí. Směle se vedle něho vztyčil, tesá- kem mu
namířil do plecí a vší silou bodl, aby ho snad
dhól v posledním tažení nekousl. 262 „To jsi ty,
člověčí mládě?“ ozval se z břehu Vantóla. „Mrtvých
se zeptej, pelešníku,“ odpověděl Mauglí. „Copak
jich po proudu dost nepřiplavalo? Kal jsem nacpal
těm psům do čumáku. Za bílého dne jsem na ně
vyzrál, jejich vůdci chybí ocas, ale pár dhólů ti
ještě zbylo. Kam ti je mám nahnat?“ „Já si
počkám,“ řekl Vantóla. „Mám před sebou dlouhou noc
a je pěkně vidět.“ Stále blíž se ozýval štěkot
séónijské smečky. „Do boje za smečku, za
neztenčenou smečku!“ a v dalším záhybu vyplavila
řeka dhóly na písči- ny a mělčiny naproti
séónijským doupatům. Tu zjistili, jakou udělali
chybu. O míli výš měli vystoupit na břeh a
napadnout vlky na souši. Už bylo pozdě. Planoucí
oči lemovaly celý břeh a kromě strašného pokřiku
phíal, zaznívajícího už od soumraku, nic jiného
nebylo v džungli slyšet. Vantóla jako by je přímo
vábil na břeh. „Hr na ně,“ křičel vůdce dhólů.
Celá smečka se vyhrnula na břeh. Hladina Vaingangy
se od jejich šplouchání a čvachtání na mělčině
zčeřila a zpě- nila, vlny tloukly o oba břehy,
jako když příď člunu rozráží vodu. Houfem se drali
dhólové ven a hned za nimi Mauglí: bodal a sekal
kolem sebe. Nastal dlouhý boj: na červeném vlhkém
písku se chumel vlnil a vzpí- ral a řídl a tříštil
a bytněl, přes uzlovaté kořeny se po trsech trávy
pře- valoval do houštin a kolem nich. Dhólů bylo
pořád dva na jednoho. Měli však proti sobě vlky
zápasící o bytí a nebytí smečky, a to nejen sporé,
širokoplecí, bělozubé lovce, ale také truchlooké
lahiní – vlčice z dou- pat – bojující o svůj
dorost, ba i leckterého kučeravého ročka, po
jejich boku cloumajícího a chňapajícího. Vlk, to
si pamatujte, napadá hrdlo, rve boky, kdežto dhól
nejraději drásá břicho. Jak při tom zápase lezli
dhólové z vody a zdvíhali hlavu, měli proti nim
vlci převahu. Na souši byli v nevýhodě. Mauglí se
však rozháněl tesákem stejně ve vodě jako na
souši. Rázně si k němu proklestila cestu vlčí
čtveřice. Šedák se mu stulil do klína a tak mu
chránil břicho, ostatní ho chránili zezadu a z bo-
ků nebo se nad ním skláněli, když se mu nějaký
dhól vrhl přímo na če- pel a prudkým rozběhem ho
srazil k zemi. Jinak to bylo jediné za- chumlané
klubko – rozkolísané a do sebe zakousnuté potácelo
se na 263 břehu zprava doleva a zleva doprava nebo
se mlelo stále dokola na jednom místě. Tu se
nakupil rozvlněný chumel, kypěl jako bublina ve
víru, najednou, jako když bublina praskne, vylítlo
z něho pár pohmož- děných psů a znovu se zas drali
dovnitř. Tu zdolalo několik dhólů jed- noho vlka a
hynoucí vlk je nepřestal vláčet. Tu se zas okolním
tlakem octl nahoře nějaký roček, skolený na samém
začátku boje, a jeho mat- ka, rozběsněná němým
vztekem, se znovu a znovu vrhala a sápala na
dhóly. V nejhustší vřavě stanuli někdy vlk proti
dhólovi a číhali, kdo první zaútočí, až je nakonec
smetl nápor skučících bojovníků. Jednou narazil
Mauglí na Akélu, z obou stran ověšeného dhólem a
téměř bez- zubými čelistmi zakousnutého do slabin
třetího; jindy zas zahlédl Pháa, jak zatíná
vzpouzejícímu se dhólovi zuby do chřtánu a smýká
jím do- předu k ročkům, aby ho dorazili. Boj se v
té tmě proměnil v mumraj a mačkanici. Kolem něho,
za ním i nad ním do sebe bušili, kopali, váleli
se, štěkali, sténali a jeden druhého rdousili. Jak
postupovala noc, pekelného virválu stále
přibývalo. Na silnější vlky si dhólové netroufali,
ale utéci také nechtěli. Mauglí měl dojem, že se
blíží konec, a tak už dhóly jen mrzačil. Do ročků
vjela kuráž. Bylo možno vydechnout. Už při pouhém
zablesknutí tesáku dhól občas uskočil. „Maso je
ohryzáno skoro na kost,“ zasípal Šedák. Krvácel z
desítek škrábanců. „I kost se musí rozdrtit,“ řekl
Mauglí. „Aoravá? Tak to děláme v džung- li!“ Rudou
čepelí šmikl do boku dhóla, kterého pevně svíral
vlk a tlačil ho k zemi. „Má kořist,“ frkl
vrásčitými nozdrami vlk. „Jen mi ho nech!“ „To
ses, pelešníku, ještě nenasytil?“ řekl Mauglí.
Vantóla byl strašně zřízen, ale svým stiskem dhóla
tak ochromil, že se po něm nemohl ohnat. „Při
býku, který mě vykoupil,“ zasmál se trpce Mauglí,
„vždyť je to ten bezocasý!“ A opravdu to byl
statný hnědožlutý vůdce. „Zabíjet mláďata a lahiní
je nemoudré,“ dumal Mauglí a vytíral si krev z
očí, „hlavní je zabít otce rodu a něco mi v
útrobách říká, že ten- tokrát otec rodu zabije
tebe.“ 264 Nějaký dhól přiskočil vůdci na pomoc,
ale než stačil zatnout Vantó- lovi zuby do boku,
dávno mu Mauglí vrazil tesák do prsou a Šedák ho
dorazil. „Tak to děláme v džungli,“ řekl Mauglí.
Vantóla nic neříkal, jenom vůdci čelistmi svíral a
svíral ochabující páteř. Dhól sebou škubl, složil
hlavu a zůstal bez hnutí ležet. Vantóla se svalil
na něho. „Už dost! Pomstil jsi krev,“ řekl Mauglí.
„Zazpívej, Vantólo, píseň.“ „Ten už dolovil,“ řekl
Šedák, „taky Akéla se už dlouho neozývá.“
„Rozdrtili jsme kost!“ zahřměl Pháo, syn Pháoin.
„Prchají. Na ně, lov- ci svobodného lidu!“ Jeden
po druhém se dhólové z temně zkrvavených písčin
odkrádali k řece a do džungle a podle toho, jak
měli volnou cestu, utíkali po prou- du nebo proti
němu. „Pomalu! Pomalu!“ křikl Mauglí. „Vykonejte
pomstu! Zabili nám Vlka samotáře. Ani jednoho psa
nepusťte!“ S tesákem v ruce se rozběhl k řece, aby
si snad nějaký dhól netroufl do vody, a tu se
hlavou a plecemi z kupky devíti zabitých zdvihl
starý Akéla. Mauglí poklekl vedle Vlka samotáře.
„Neříkal jsem, že to bude můj poslední boj?“
zasípal Akéla. „Je to dobrý lov. A co ty,
bratříčku?“ „Jsem naživu, hodně jsem jich skolil.“
„Tak tak. Umírám a rád bych – rád bych, bratříčku,
umřel u tebe.“ Strašně zdrásanou Akélovu hlavu si
Mauglí přitáhl na klín a oběma pažemi mu obemkl
rozedranou šíji. „Dávno je to, co žil Šér Chán a
člověčí mládě se nahaté válelo v pra- chu,“
zachrčel Akéla. „Vždyť já jsem vlk. Se svobodným
lidem jsem stejné pleti,“ naříkal Mauglí. „Ani za
nic nebudu člověkem.“ „Bratříčku, vlčku, kterého
jsem vypiplal, jsi přece jen člověk. Jsi ve všem
všudy člověk, jinak smečka před dhóly utekla. Tobě
vděčím za svůj život, jako jsem jednou tebe
zachránil, tak jsi ty dnes zachránil 265 smečku.
Copak jsi zapomněl? Jsme vyrovnáni. Vrať se k
svým. Znovu ti to říkám, zřítelnice mého oka, lov
tady skončil. Vrať se k svým.“ „Ne, nevrátím. Budu
lovit v džungli sám. Už jsem řekl.“ „Po létě
přijdou deště a po deštích přijde jaro. Vrať se,
než tě vyže- nou.“ „Kdopak mě vyžene?“ „Mauglí
vyžene Mauglího. Vrať se k svým. Jdi k lidem.“ „Až
Mauglí vyžene Mauglího, tak půjdu,“ odpověděl
Mauglí. „Víc ti už nepovím,“ řekl Akéla. „Teď
promluvím k svému lidu. Postavil bys mě,
bratříčku, na nohy? Vždyť jsem býval vůdcem
svobodného lidu.“ Oběma pažemi postavil Mauglí
opatrně a šetrně Vlka samotáře na nohy. Vlk
samotář nabral dech a spustil smuteční píseň,
jakou zpívá v posledním tažení vůdce smečky. Zpěv
sílil, stoupal výš a výš, nesl se za řeku až k
závěrečnému výkřiku: „Dobrý lov!“ Tu se Akéla
Mauglímu vyškubl, vyskočil a mrtev padl na kořist
poslední a nejstrašnější. Nelítostné lahiní
pronásledovaly a ubíjely poslední dhóly a Mauglí
seděl netečně, hlavu opřenou o kolena. Pokřik
slábl, vlci, od ran celí rozbolavělí, se
přibelhali a počítali mrtvé. U řeky zůstalo ze
smečky ležet patnáct vlků a půl tuctu vlčic, a
ostatní si všichni odnesli nějaký šrám. Mauglí tam
proseděl až do studeného svítání. Tu mu Pháo do
dlaně položil vlhký rudý čumák. Mauglí sebou trhl
a prstem ukázal na Akélovu vychrtlou mrtvolu.
„Dobrý lov!“ oslovil Pháo Akélu, jako by dosud
žil. Přes jeho pokou- saná záda pak povelel
ostatním: „Zavyjte, psi. Dnes v noci umřel vlk!“
Ze smečky dvou set bojovných dhólů, dakšinských
ryšavých psů, chvástajících se, že jim v džungli
živá duše neodolá, se však ani jeden s tou zprávou
do Dakšinu nevrátil. 266 Čílova píseň Tuto píseň
zpíval Číl, jak se luňáci po velkém boji snášeli k
řečišti. Číl je s každým zadobře, ale v hloubi
duše je to necita; dobře totiž ví, že nako- nec
kdekdo z džungle připadne jemu. Mí druhové už
dobojovali. (Hej, pozor, Číle!) Je konec. Zapískám
jim halali. (Hejno Čílů už letí.) Zdola hlásili
mi, kde co k snědku leží, já je zdola vedl na
stopu, kam stěží pronikli by sami. Smrt je nyní
střeží. Ti po stopě se hnali zběsile, (Hej, pozor,
Číle!) ti zase uhýbali přesile, (Hejno Čílů už
letí.) jedni napadali kořist ze zálohy, druzí
vrhali se rovnou na parohy, s lovem se dnes navždy
rozloučil tak mnohý. Škoda mých druhů, bývali mně
vším. (Hej, pozor, Číle!) Já, luňák, naposled je
potěším. (Hejno Čílů už letí.) Řvavost, žízeň,
hlad i touhu navždy střásli. Rozsápáni leží před
námi, zrak zhaslý. Proč bychom se na nich pěkně
nenapásli. 267 Jarní běh Člověk jde k lidem! Ať
zví to celá džungle! On, který nám byl bratrem,
opouští nás navždy. Slyšte a suďte, obyvatelé
džungle, rád by ho zadržel a nepustil z nás každý.
Člověk jde k lidem! A truchlí celá džungle: Náš
bratr nad rozchodem horké slzy roní. Člověk jde k
lidem! (Měl lásku celé džungle.) Jde lidskou
stezkou, my nemůžeme jít po ní. Druhý rok po
slavném boji s ryšavými psy a po smrti Akélově
táhlo už Mauglímu na sedmnáctý rok. Vypadal
starší, byl na svůj věk neobyčejně statný a velký;
to proto, že se vydatně pohyboval, dobře a hodně
jedl, a sotva se trochu zahřál a ušpinil, hned se
vykoupal. Vydržel se třeba půl hodiny houpat
jednou rukou zavěšen na nejvyšší větvi a pozoroval
stromové cesty. Mladého srnce zarazil hlavou v
cvalu a odhodil stra- nou. Dokázal dokonce
převalit modrého kance ze severních slatin.
Obyvatelé džungle, kteří dřív mívali strach z jeho
moudrosti, báli se teď už jen jeho síly, a když se
někam klidně ubíral a někdo hlesl, že jde, lesní
cesty se hned vyprázdnily. A přitom měl pohled
vždycky mírný. Ani v boji mu oči nesršely jako
Baghírovi. Jen mu vzrušením zpozorně- ly, a to
právě nešlo Baghírovi na rozum. Zeptal se na to
Mauglího a chlapec se jen zasmál: „Však se taky
roz- zlobím, když netrefím kořist. A když jsem dva
dni o hladu, to se teprv zlobím. Jistě je mi to
vidět na očích, ne?“ „Ústa jsou hladová, ale oči
nic neprozradí,“ řekl Baghíra. „Ať lovíš, jíš nebo
plaveš, jsi pořád stejný jako kámen v dešti nebo v
suchu.“ 268 Mauglí se na něho zpod dlouhých řas
líně zadíval a pardál jako vždy sklonil hlavu.
Baghíra znal svého pána. Leželi spolu až nahoře na
kopci čnějícím nad Vaingangou a pod nimi se táhly
bílé a zelené stuhy ranní mlhy. S vycházejícím
sluncem se proměnila ve zpěněné moře nachu a
zlata, odvalila se a suchou trávu pod Mauglím a
Baghírou už žíhaly nízké sluneční paprsky. Bylo na
sklonku studeného období, listí a stromy byly
vybledlé a zvadlé a ve větru suše ťukaly a
šustily. Ťuk, ťuk, ťuk, prudce ťukal lístek o
větev, jak ťukává lístek zmítaný větrem. Baghíra
se tím probudil, začenichal ranní vzduch, zhluboka
dutě zakašlal, převrátil se na hřbet a předními
tlapami chňapl po třepetajícím se lístku. „Rok se
obrací,“ řekl. „V džungli se to hýbe. Blíží se
nová řeč. Ten lís- tek to ví. To je dobře.“ „Tráva
je ještě suchá,“ odpověděl Mauglí a vytrhl chumáč
trávy. „A jarní očko (trubkovité voskové červené
kvítky, v trávě je jich všude plno), jarní očko je
ještě zavřené a… Baghíro, copak se to sluší, aby
se černý pardál takhle válel na zádech a tlapami
třepal ve vzduchu jako nějaká kočka?“ „Vau!“
zabručel Baghíra. Duchem byl zřejmě jinde.
„Povídám, sluší se, aby černý pardál takhle bručel
a kašlal a kňučel a dováděl? Pamatuj, že jsme pány
džungle, ty a já.“ „Máš pravdu, poslouchám tě,
člověčí mládě.“ Baghíra se honem pře- vrátil a
usedl. Černé vypelichané slabiny měl samý prach.
(Právě sha- zoval zimní kožich.) „Toť se ví, že
jsme pány džungle! Kdo je tak silný jako Mauglí? A
kdo je tak moudrý?“ Slova tak podivně protahoval,
že se Mauglí otočil, jestli si snad z něho černý
pardál nedělá dobrý den. V džungli se totiž často
něco řekne a myslí se něco docela jiného. „Řekl
jsem, že jsme nesporně pány džungle,“ opakoval
Baghíra. „Udělal jsem snad něco zlého? Nevěděl
jsem, že už člověčí mládě neleží na zemi. Nebo
snad lítá?“ Mauglí seděl, lokty opřené o kolena, a
díval se přes údolí, jak se ro- zednívá. Hluboko v
lesích si nějaký pták chraplavým, drsným hláskem
269 zkoušel prvních pár not jarní písně. Byl to
jen stín zvučné, břeskné pís- ně, jakou z plna
hrdla zazpívá později, ale Baghíra ji zaslechl.
„Neříkal jsem to, že čas nové řeči se blíží?“
zavrčel pardál a švihl ocasem. „Slyším,“ odpověděl
Mauglí. „Ale proč se, Baghíro, celý třeseš? Slun-
ce už hřeje.“ „Je to Faráo, červený datel,“ řekl
Baghíra. „Ten nezapomněl. Taky si musím zopakovat
svou píseň,“ a začal si pro sebe vrnět a broukat a
pak nespokojen začínal znovu. „Vždyť tady není
žádná zvěř!“ řekl Mauglí zvolna. „Ale bratříčku,
máš zacpané uši? To přec není lovecké heslo,
připra- vuju si svou píseň, budu ji potřebovat.“
„Já jsem zapomněl. Však poznám, až přijde čas nové
řeči, všichni ode mne utečete a necháte mě
samotného.“ Mauglí se celý rozlítil. „Ale
bratříčku,“ spustil Baghíra, „my přec vždycky –“
„Říkám, že utečete,“ zlostně zašermoval Mauglí
ukazováčkem, „ute- čete a já, pán džungle, abych
chodil sám. Jako vloni, když jsem chtěl sklidit
třtinu z polí člověčí smečky. Poslal jsem tu noc
posla – však prá- vě tebe jsem poslal! – k
Háthímu, aby přišel chobotem vytrhat tu slad- kou
trávu.“ „Vždyť přišel jen o dvě noci později,“
řekl Baghíra a přikrčil se, „a té sladké trávy, co
ti tak chutná, ti posbíral víc, než může nějaké
člověčí mládě sníst, i kdyby ji jedlo noc co noc
po celou dobu dešťů. A vůbec, co já za to můžu.“
„Měl přijít tu noc, co jsem pro něho vzkázal. Ale
to ne, to si troubil a běhal a řval při měsíčku po
celém údolí. Nechával za sebou stopu jako tři
sloni, vůbec se neskrýval mezi stromy. Tancoval
při měsíčku před domy člověčí smečky. Dobře jsem
ho viděl. Ale za mnou nepřišel. A já jsem přece
pánem džungle!“ „Byl čas nové řeči,“ řekl pardál
velmi zkroušeně. „Snad jsi ho tehdá, bratříčku,
nezavolal klíčovým slovem? Zas ten Faráo, slyšíš!“
270 Zlost už Mauglího přešla. Ležel na zádech,
paže pod hlavou, s očima zavřenýma. „To nevím – a
je mi to jedno,“ řekl ospale. „Zdřímněme si,
Baghíro. Je mi těžko. Opřu si o tebe hlavu.“
Pardál si zas lehl a vzdychl si, slyšel, jak si
Faráo znovu a znovu cvičí svou jarní píseň, až
přijde čas nové řeči, jak se říká. V indické
džungli přecházejí roční doby jedna do druhé téměř
nepo- zorovaně. Zdánlivě jsou tu jen dvě – doba
mokrá a suchá. Ale když si všimnete důkladněji,
shledáte, že se tu pod lijáky a mračny prachu a
spálenin pravidelně střídají všechny čtyři roční
doby. Nejkrásnější je jaro: nepokrývá tam totiž
čisté holé pláně novými lístky a kvítky, ale
zametá a odklízí zbylé vybledlé pozůstatky zeleně,
které přečkaly mír- nou zimu, a polooděné,
zvětralé zemi dá novou svěžest a mladost. Umí to
tak dokonale, že nikde na světě není jaro takové
jako v džungli. Jednoho dne leží na všem únava, a
dokonce i vůně, dýchající z těž- kého vzduchu,
jsou staré a vyčpělé. Bůhvíproč, ale je to tak. A
na druhý den – napohled se nic nezměnilo – jsou
všecky vůně nové a libé a oby- vatelům džungle se
chvějí vousy až po kořínky a zimní srst jim na bo-
cích líná v dlouhých zcuchaných chomáčích. Spadne
deštík a všechny stromy, keře, bambusy, mechy a
dužinaté rostliny se probudí a rostou, až to
praská, a pod tím praskáním to dnem i nocí hluboce
bzučí. To je ten pravý jarní zvuk – ten chvějivý
šum – nejsou to ani včely, ani vodo- pád, ani vítr
v korunách stromů, to přede teplý, šťastný svět.
Střídání ročních dob měl Mauglí až dosud rád. Sám
obyčejně zpozo- roval hluboko v trávě první jarní
očko a první hradbu jarních mračen, jimž se v
džungli nic nevyrovná. Bylo ho slyšet odevšad z
vlhkých kve- toucích zákoutí ozářených hvězdami,
tu vpadl do sborového zpěvu žab, tu se zas
posmíval rozčepýřeným sůvičkám, houkajícím za
bílých nocí. Byla to pro něho, jako pro všechny
obyvatele džungle, doba toulek – jen tak pro
radost z pohybu v teplém vzduchu běžel od soumraku
do svítá- ní třeba třicet, čtyřicet, padesát mil a
vracel se udýchaný, rozesmátý, ověnčený
roztodivným kvítím. Na těchto divokých toulkách
džunglí ho jeho čtyři vlci neprovázeli, zpívali
zatím své písně s ostatními vlky. Na jaře mají
obyvatelé džungle plno práce, však je Mauglí
slyšel, jak 271 chrochtají, vřeští, pískají, každý
po svém. Mají v tu roční dobu docela jiný hlas než
jindy, a proto se také jaru říká čas nové řeči.
Ale to jaro, jak už řekl Baghírovi, měl Mauglí
nějaký nový pocit v útrobách. Co bambusové výhonky
kropenaté zhnědly, čekal jen na to ráno, až se
všechny vůně změní. Když se konečně dočkal – páv
Mór, skvící se bronzem, modří a zlatem, to
rozkřikoval po zamlžených le- sích –, Mauglí už
otvíral ústa, že taky zavolá, ale slova mu uvázla
mezi zuby a od prstů na nohou až po konečky vlasů
ho přepadla taková sklí- čenost, že se honem
podíval, jestli nešlápl na trn. Mór zpíval o
nových vůních, druzí ptáci mu vpadli do noty a ze
skal nad Vaingangou bylo slyšet chraplavý skřek
Baghírův – něco mezi křikem orla a koňským ržáním.
V pučícím větvoví povykovaly opice, Bandar lóg, a
Mauglí stál a nabíral dech, že odpoví Mórovi, ale
pod tíhou té sklíčenosti mu dech z hrudi pomalu
unikal. Hleděl upřeně před sebe a viděl jen
Bandary, jak se pošklebují a pro- hánějí po
stromech, a dole na stráni Móra, jak tančí a
rozprostírá ocas v plné nádheře. „Vůně se
změnily,“ zavřískl Mór. „Dobrý lov, bratříčku! Kde
je tvá odpověď?“ „Dobrý lov, bratříčku!“ zahvízdl
luňák Číl a střemhlav slétl i se svou družkou. Oba
přelétli Mauglímu tak těsně kolem nosu, až jim
vypadl chumáč bělostných peříček. Na džungli se
snesl jarní deštík – říká se mu sloní déšť –, v
pásu míli širokém zmáčel a rozkýval nové lístky a
vytratil se v dvojité duze a sla- bém zahřmění.
Ozval se na chvíli jarní šum a zas utichl, a pak
všichni obyvatelé džungle křičeli jeden přes
druhého. Všichni až na Mauglího. „Jedl jsem přec
dobré jídlo,“ řekl si. „Pil jsem jen dobrou vodu.
V krku mě nepálí a nestahuje se mi hrdlo jako
tenkrát po tom modrém kořenu, co mi ho doporučila
želva Ú. Ale je mi těžko a zbytečně jsem byl
příkrý k Baghírovi a jiným obyvatelům džungle, mým
druhům. Je mi hned horko, hned zas zima, a teď
zrovna mi není horko ani zima, a zas se zlobím a
nevím na co. Brr! Je čas, abych se pořádně
proběhl. V noci se pustím přes kopce. Ano, poběžím
jarní běh do severních slatin a zase 272 zpátky.
Už dlouho lovím moc pohodlně. Mí čtyři vlci poběží
se mnou, jsou tlustí jak bílé ponravy.“ Zavolal
svou čtveřici, ale ani jeden se neozval. Byli
daleko z do- slechu, s ostatními vlky ze smečky
předzpěvovali jarní písně – písně o měsíci a
sámbharovi; na jaře je totiž obyvatelům džungle
jedno, zda je noc, či den. Ostře štěkl, ale v
odpověď mu jen zamňoukala skvrnitá stromová
kočička; slídila ve větvích po raných ptačích
hnízdech. To už ho rozzuřilo a vytahoval tesák.
Pak se ale hrdě vypjal, třebaže ho nikdo neviděl,
a důstojně, bradu vzhůru, obočí stažené, kráčel z
kopce dolů. Ale žádný z jeho druhů se ho na nic
neptal, všichni si hleděli svého. „No dobrá,“ řekl
Mauglí, ale v hloubi srdce věděl, že se zbytečně
zlo- bí. „Jen co přijdou ryšaví dhólové z Dakšinu
a Rudý květ zatančí mezi bambusy, hned všichni z
džungle kňučí kolem Mauglího a skládají mu sloní
poklony. Zato teď celá džungle blázní jako Tabákí
jenom proto, že se jarní očko začervenalo a že
Mór, toť se ví, provozuje jakýsi jarní ta- nec a
ukazuje holé nohy… Při býku, který mě vykoupil,
jsem pánem džungle, nebo nejsem? Ticho! Co to tu
tropíte?“ Dva mladí vlci ze smečky klusali po
pěšině a hledali volné prostran- ství pro rvačku.
(Snad si vzpomínáte, že zákon džungle zakazuje
zápasit před zraky smečky.) Štětiny na krku jim
stály jako dráty a vlci štěkali vztekle přihrbeni,
jen se do sebe pustit. Mauglí vyrazil, popadl
každého jednou rukou za chřtán a chtěl je odhodit
zpátky, jak to dělával, když si hrál nebo lovil se
smečkou. Ale do jarních zápasů se nikdy nepletl.
Oba vlci se na něj vrhli, srazili ho k zemi; dál
si ho už nevšímali a popadli se do křížku. Mauglí
ještě ani nedopadl a už byl na nohou, vytasil
tesák a vycenil zuby. Měl chuť na místě je skolit
jen proto, že se perou proti jeho vůli, ač podle
zákona smí každý vlk zápasit. Sehnut tancoval
kolem nich a chystal se, že je třesoucí rukou oba
probodne, jen co v zápalu rvačky ochabnou. Ale jak
tak čekal, jako by z něho všecka síla vyprchala,
sklo- nil hrot tesáku a zastrčil ho do pochvy, jen
se díval a nakonec si řekl: „Snědl jsem nějaký
jed. Co jsem rozehnal poradu Rudým květem – co
jsem skolil Šér Chána, nikdo z celé smečky mě
nedokázal odhodit. 273 A tohle je jen takový vlčí
potěr, lovčí drobotina. Síla mě opustila, už brzy
umřu. Ach Mauglí, proč ty je oba nezabiješ?“ Vlci
zápasili dál, až jeden z nich utekl, a Mauglí tu
zůstal sám na roz- ryté zkrvavené zemi a chvíli si
prohlížel tesák a pak zase nohy a paže a
sklíčenost, jakou dosud nepoznal, ho zalévala,
jako když voda zalévá břevno. Kořist ulovil už
brzy zvečera a pojedl jen málo, aby byl svěží pro
svůj jarní běh. Pojedl sám, všichni obyvatelé
džungle zpívali nebo zápa- sili. Byla pravá bílá
noc, jak říkají. Všechna zeleň do rána povyrostla
o takový kus jako za měsíc. Mauglí ulomil větévku;
ještě včera měla žluté listí, a dnes kypěla mízou.
Kolem nohou se mu kadeřil hustý teplý mech a
travička neměla ještě ostří. Všechny hlasy v
džungli hučely, jako když hluboko rozezvučí strunu
harfy jarní měsíc v úplňku, jasným svět- lem
zaplavující skálu i tůň, prorážející mezi kmeny a
liánami a prosví- tající mezi miliony lístků.
Mauglí, prve tak sklíčený, vyrazil a samou radostí
se rozezpíval. Byl to spíš let než běh, pustil se
po táhlém svahu dolů k severním slatinám přímo
středem džungle. Na pružné půdě se tlumil jeho
dusot. Člověk vychovaný u lidí by byl v tom
ošidném měsíč- ním světle těžce klopýtal, ale
Mauglí si vycvičil svaly mnohaletou zku- šeností,
takže ho nesly jako pírko. Když se mu pod nohama
zvrtl pro- hnilý kmen nebo skrytý kámen, beze vší
námahy, jako nic, nabyl zas rovnováhy, aniž
zpomalil běh. Když ho omrzelo běžet po zemi, jako
opice se chytil nejbližší liány a vyšvihl se na
ni, spíš plul, než šplhal po tenkém větvoví, a
běžel dál po stromových cestách, až se toho
nabažil a jako list se zas dlouhým obloukem snesl
na zem. V kruhu vlhkých skal zely tiché horké
dolíky, kde se přímo zalykal těžkou vůní nočních
květů a liánových poupat. Temné aleje byly
pravidelně mřížovány měsíčním světlem, že to
vypadalo jako mramorové kostky v chrámové podlaze.
V houštinách mu sahal mokrý porost až po prsa a
ovíjel ho v pase. Na- hoře na kopcích, ověnčených
skalními útesy, skákal z kamene na ká- men nad
doupaty vyplašených lištiček. Z velké dálky slyšel
slabounké čag – drag, jak si divoký kanec brousil
o peň tesáky. O kus dál pak na něj narazil, ten
lotr tam sám rozrýval a rval červenou kůru ze
stromu, 274 z tlamy mu kapala pěna a oči mu
planuly jako oheň. Potom zas odbočil tím směrem,
odkud bylo slyšet, jak o sebe buší parohy a něco
supí a sténá. Přeběhl kolem dvou zuřivých
sámbharů: s hlavou skloněnou vrávorali sem a tam,
zbroceni krví při měsíčku docela černou. U šu-
mícího brodu zaslechl krokodýla Džakalu, bučel
jako býk. Pak zas vyru- šil klubko jedovatých
hadů, ale než se na něho vrhli, už uháněl po lesk-
lých oblázcích hluboko do džungle. Tak běžel,
chvílemi pokřikoval, chvílemi si zpíval, tu noc z
celé džungle nejšťastnější, až podle vůně květin
poznal, že je poblíž slatin, daleko od svých
nejvzdálenějších lovišť. A zas člověk vychovaný u
lidí by tu byl už po třech krocích zapadl až po
hlavu do bahna, ale Mauglí měl oči v nohách,
skákal z trsu na trs a z jednoho houpavého drnu na
druhý a oči k tomu ani nepotřeboval. Zamířil až
doprostřed močálu, cestou vyplašil kachny, a usedl
na omše- lý kmen, nachýlený nad černou vodou. Na
močále kolem něho bylo všecko vzhůru, na jaře má
totiž ptačí lid velmi lehké spaní a hejna ptá- ků
poletují sem a tam celou noc. Ale nikdo si
Mauglího nevšímal. Ve vysokém rákosí si broukal
písně beze slov a prohlížel si ztvrdlá chodidla,
jestli v nich nemá nějaké trny. Tatam byla
sklíčenost, jako by ji byl zanechal ve své
džungli, užuž načí- nal novou píseň – a vtom ho
zas přepadla, desetkrát horší než dřív. Ke všemu
ještě právě zapadal měsíc. Teď už se Mauglí
polekal. „Tak tady je to taky!“ řekl si Mauglí.
„Šlo to za mnou,“ a ohlédl se, jestli to snad
nestojí za ním. „Nikdo.“ Močál se rozléhal nočními
zvuky, ale ani pták, ani zvíře na Mauglího
nepromluvi- li. Nezvyklá sklíčenost v něm ještě
vzrostla. „Jistě jsem snědl něco jedovatého,“ řekl
zděšeně. „Nebyl jsem dost opatrný, snědl jsem něco
jedovatého a teď mě opouštějí síly. Měl jsem
strach – a snad jsem to ani nebyl já – Mauglí měl
strach, když ti dva vlci zápasili. Akéla a snad i
Pháo by je byli spořádali; a Mauglí měl strach. Z
toho je vidět, že jsem snědl jed… Ale těm v
džungli je to jedno. Zpívají si, vyjí, zápasí a v
houfech se potulují při měsíčku, a já – hémé! – já
tu v slatinách hynu na jed, který jsem snědl.“ Tak
se nad sebou rozlítost- 275 nil, že div neplakal.
„Najdou mě, jak tu ležím v černé vodě,“ říkal si
dál. „Ba ne, vrátím se do své džungle a umřu na
Poradní skále. Můj milova- ný Baghíra, nebude-li
zrovna řvát někde v údolí, snad mé pozůstatky
ohlídá, aby se mnou Číl nenaložil jako kdysi s
Akélou.“ Velká horká slza mu skápla na koleno a
Mauglí, celý sklíčený, byl zas rád, že je tak
sklíčený, jestli takové radosti naruby vůbec
rozumíte. „Jako luňák Číl naložil s Akélou,“
opakoval si Mauglí, „tu noc, co jsem zachránil
smečku před ryšavými psy.“ Na chvíli se uklidnil a
vzpomínal na poslední slova Vlka samotáře, na
která si jistě pamatujete. „Všelicos pošetilého mi
řekl Akéla před smrtí; když umíráme, naše nitro se
mění. Řekl… A přece jen patřím do džungle!“ Jak si
tak vzpomněl na ten zápas na břehu Vaingangy,
samým vzru- šením poslední slova vykřikl a tu se v
rákosí vztyčila na kolena divoká buvolice a
zafuněla: „Člověk!“ „Ú!“ odpověděl divoký buvol
Maisa (Mauglí slyšel, jak se v bahně převrací).
„Jakýpak člověk. To je ten lysý vlk ze séónijské
smečky. Za nocí jako dnes se toulává po džungli.“
„Ú!“ řekla kráva, svěsila hlavu a pásla se dál.
„Myslela jsem, že je to člověk.“ „Říkám ti, že
není. Copak, Mauglí, nějaké nebezpečí?“ zabučel
Maisa. „Copak, Mauglí, nějaké nebezpečí?“
poškleboval se hoch. „Jen tohle má Maisa v hlavě:
nějaké nebezpečí? Že Mauglí v noci běhá po celé
džungli a střeží vás, na to nemyslíte.“ „Co tak
křičí?“ řekla kráva. „Takhle křičí ti, co trávu
utrhnou, ale sníst ji nedovedou,“ odpověděl Maisa
opovržlivě. „Za mnohem menší opovážlivost jsem při
posledních deštích vypí- chal Maisu z bahna a s
rákosovou ohlávkou jezdil na něm po bažině,“
zabručel Mauglí. Už natahoval ruku, že si utrhne
pérový rákos, a s po- vzdechem ji zas spustil.
Maisa vytrvale přežvykoval a vysoká tráva lupala,
jak se na ní pásla kráva. „Tady nechci umřít,“
řekl Mauglí zlost- ně. „Maisa je s Džakalou a s
kancem z jedné krve a ještě by se mi po- 276
smíval. Pustím se přes močál a uvidím. Takový
jarní běh jsem ještě ne- zažil – hned horko, hned
zas zima. Vzhůru, Mauglí!“ Ale nedalo mu to,
rákosím se přikradl k Maisovi a bodl ho hrotem
tesáku. Obrovský zmáčený buvol vyletěl z bahna
jako střela a Mauglí se smál, až se svalil na zem.
„Teď můžeš, Maiso, vyprávět, že tě jednou pásl
lysý vlk ze séónijské smečky,“ volal na něho
Mauglí. „Ty a vlk?“ zafuněl buvol a přešlápl v
bahně. „Celá džungle ví, že jsi byl pasák krotkého
dobytka – takový člověčí harant, co pokřikuje tam-
hle v prachu na poli. Ty že jsi z džungle!
Kterýpak lovec by se plížil jako had mezi
pijavicemi, jen aby mě svým špinavým žertem –
šakalím žer- tem – zahanbil před mou družkou? Jen
pojď na pevnou zem, a já ti – já ti…“ Maisa měl
pěnu u huby, však je taky z celé džungle
nejprchlivější. Mírným pohledem pozoroval Mauglí
Maisu, jak supí a funí. Když šplí- chání bahna
trochu utichlo, zeptal se: „Jakápak člověčí smečka
má dou- pata tady u slatin, Maiso? V téhle části
džungle se dobře nevyznám.“ „Tak táhni na sever,“
vztekle zařičel buvol. Mauglí ho bodl dost ci-
telně. „Jen lysý pasák se zmůže na takový žert.
Jdi a vykládej to ve vsi za slatinami.“ „O
povídačky z džungle člověčí smečka nestojí, jestli
máš o jedno škrábnutí na kůži víc nebo míň, Maiso,
s tím snad do rady nepůjdem. Ale na vesnici se
podívám. Ano, půjdu tam. A už se upokoj. Však tě
pán džungle každou noc pást nechodí.“ Vystoupil na
bažinatou půdu na kraji močálu, tam se za ním, to
vě- děl, Maisa neodváží. A ještě v běhu se tomu
smál, jak se buvol zlobí. „Ještě mě všechna síla
neopustila,“ řekl si. „Jed možná nepronikl až do
kostí. Tamhle nízko na nebi je nějaká hvězda.“ A
zaclonil si oči a upřeně se na ni díval. „Při
býku, který mě vykoupil, vždyť to je Rudý květ –
Rudý květ, u kterého jsem líhal, ještě než jsem se
octl v první séónijské smečce! Konečně jsem ho
spatřil a skončím svůj běh.“ Močál tu přecházel v
širokou pláň, na níž blikalo světýlko. Mauglí se
už dávno o lidi nestaral, ale dnes ho to mihotání
Rudého květu přitaho- valo jako nová kořist. 277
„Podívám se,“ řekl si, „jak se člověčí smečka
změnila.“ Zapomněl, že už není ve své džungli, kde
si může dělat, co chce, a bezstarostně klusal
zarosenou trávou, až přišel k chýši se světlem.
Jak se octl za humny, několik psů se zuřivě
rozštěkalo. Hlubokým vlčím zavytím umlčel psiska,
tiše usedl a vydechl si: „Ha! Co se má stát, stane
se. Co máš, Mauglí, ještě společného s doupaty
člo- věčí smečky?“ Přejel si rukou po ústech,
vzpomněl si, jak do nich dostal kamenem, když ho
tenkrát před lety ta člověčí smečka vyhnala. Dveře
v chýši se otevřely a nějaká žena se zadívala do
tmy. Zaplaka- lo dítě a žena zavolala přes rameno:
„Spi. To jen šakal probudil psy. Brzy už bude
ráno.“ Mauglí se v trávě roztřásl, jako by měl
horečku. Hned ten hlas po- znal, ale pro jistotu
tiše zavolal: „Mésúo! Mésúo!“ Až se podivil, jak
se mu hned vrátila lidská řeč. „Kdo to volá?“
zeptala se žena rozechvěle. „Copak jsi zapomněla?“
řekl Mauglí; v krku mu vyschlo. „Jestli jsi to ty,
jaké jsem ti dala jméno? Pověz!“ Přivřela dveře a
při- tiskla ruku na prsa. „Náthú! Ohé, Náthú!“
řekl Mauglí; jak víte, tak ho pojmenovala Mé- súa,
když se poprvé vrátil k člověčí smečce. „Pojď sem,
synu,“ zavolala a Mauglí vystoupil na světlo a
pohleděl zblízka na Mésúu; byla na něho tak hodná,
a před mnoha lety ji zachrá- nil před člověčí
smečkou. Zestárla, vlasy jí prošedivěly, ale oči a
hlas se nezměnily. Docela žensky si představovala,
že bude Mauglí pořád tako- vý, jak od ní odešel, a
teď jí překvapený pohled klouzal od jeho hrudi k
hlavě, sahající až po hořejšek dveří. „Synu,“
zajíkala se, až mu klesla k nohám. „Ale ty už
nejsi můj syn. Jsi nějaký lesní bůžek! Ahé!“ Jak
tam stál v načervenalém světle petrolejky, statný,
urostlý, krás- ný, dlouhé černé vlasy mu padaly až
na ramena, na krku se mu houpal tesák a hlavu mu
věnčil bílý jasmín, snadno si ho mohl někdo splést
s nějakým legendárním bůžkem z džungle. Na kolébce
se vytrhlo dítě z polosna a zděšeně vykřiklo.
Mésúa je honem chlácholila a Mauglí za- 278 tím
stál a prohlížel si džbány, hrnce, truhlu na zrní
a celé to domácí zařízení, na které se tak dobře
pamatoval. „Chceš něco jíst nebo pít?“ zašeptala
Mésúa. „Všechno tu je tvoje. Za- chránil jsi nám
život. Ale jsi ty opravdu můj Náthú, nebo nějaký
bůh?“ „Jsem opravdu Náthú,“ řekl Mauglí, „žiju
daleko odtud. Zahlédl jsem světlo, a tak jsem
přišel až sem. Nevěděl jsem, že jsi tady.“ „Když
jsme přišli do Khanhíváry,“ řekla plaše Mésúa,
„Angličani nám chtěli pomoct proti vesničanům, co
nás málem upálili. Pamatuješ se?“ „Ovšem,
nezapomněl jsem to.“ „Když anglický zákon rozhodl,
šli jsme zpátky k těm zlým lidem, ale vesnice už
tam nebyla.“ „Na to se taky pamatuju,“ řekl Mauglí
a chřípí se mu zachvělo. „Můj muž šel tedy
pracovat na pole, a protože byl dříč, nakonec jsme
se zmohli na kus vlastního pole. Není tak úrodné
jako ve staré vesnici, ale moc nepotřebujeme – my
dva.“ „A kde je on – ten muž, co se hrabal v zemi
tenkrát tu noc, když měl strach?“ „Umřel – už před
rokem.“ „A tenhle?“ Mauglí ukázal na dítě. „Je to
můj syn, narodil se před dvěma obdobími dešťů.
Jestli jsi bůh, obdař ho přízní džungle, aby byl
mezi tvým – tvým lidem v bezpečí jako my tenkrát v
noci.“ Vzala dítě do náruče a ono zapomnělo na
strach a vztáhlo ručky po tesáku na Mauglího
hrudi. Ale Mauglí mu je opatrně odstrčil. „A
jestli jsi Náthú, kterého nám tygři unesli,“
zalykala se Mésúa, „je to tvůj mladší bratr. Dej
mu požehnání staršího bratra.“ „Hé mé! Copak já
vím, co je požehnání? Nejsem bůh ani jeho bratr a
– ach matko, matko, mám tak těžké srdce.“ A jak
ukládal dítě zpátky, celý se chvěl. „Není divu,“
řekla Mésúa a kutila něco mezi hrnci. „To je z
toho noč- ního toulání po slatinách. Schvátila tě
zimnice, to je jisté.“ 279 Mauglí se tomu jen
usmál, že by mu mohlo v džungli něco ublížit.
„Rozdělám oheň a napiješ se teplého mléka. Sundej
jasmínový věnec, na tak malou místnost je ta vůně
moc těžká.“ Mauglí se posadil, složil hlavu do
dlaní a něco si broukal. Bylo mu tak podivně,
zrovna jako by se byl otrávil, hlava se mu točila,
i trochu špatně mu bylo. Dlouhými doušky pil mléko
a Mésúa ho hladila po ra- meni. Pořád ještě si
nebyla jista, zda je to její dávný syn Náthú, nebo
nějaká bájná bytost z džungle; takhle aspoň
cítila, že je z masa a krve. „Synu,“ řekla konečně
a hrdost jí hleděla z očí, „řekl ti už někdo, že
jsi překrásný?“ „Jak?“ řekl Mauglí, jakživ nic
takového neslyšel. Radostí se Mésúa ti- še
zasmála. Stačilo jí, jak se tvářil. „Jsem tedy
první. Tak je dobře, ale stává se zřídka, aby něco
tak pří- jemného říkala matka synovi. Jsi
krasavec. Jakživa jsem takového nevi- děla.“
Mauglí kroutil hlavou a pokoušel se podívat se sám
sobě přes rame- no. Mésúa se tak rozesmála, až se
musil smát Mauglí s ní, a dítě běhalo od jednoho k
druhému a smálo se taky. „Ne, nesmíš se smát svému
bratru,“ řekla Mésúa a chytila je do ná- ruče.
„Když budeš jen z poloviny tak hezký, oženíme tě s
nejmladší krá- lovskou dcerou a budeš jezdit na
velikánských slonech.“ Mauglí rozuměl jen každému
třetímu slovu. Teplé mléko už zapůso- bilo po tom
čtyřicetimílovém běhu: schoulil se do klubíčka a v
tu chvíli tvrdě spal. Mésúa mu odhrnula vlasy z
očí, přehodila přes něho při- krývku a byla
šťastná. Spal jako v džungli zbytek noci a celý
příští den. Pud, a ten v něm nikdy zcela nespal,
mu napovídal, že se nemá čeho obávat. Po
procitnutí se vymrštil, až se chýše otřásla. Pod
přikrývkou se mu totiž zdálo o samých pastích.
Stál tu s rukou na tesáku, s očima spánkem ještě
těžkýma, připraven k boji. Se smíchem postavila
Mésúa před něj večeři. Bylo to jen pár hrubých
placek, upečených na čadícím ohni, trochu rýže a
kus naložené tamarindy – vystačí mu to tak právě,
než si večer něco uloví. Jak ucítil vůni rosy ze
slatin, přepadl ho hlad a neklid. Chtěl dokončit
svůj jarní 280 běh, ale dítě mu nechtělo jít z
klína a Mésúa, že mu musí pročesat dlou- hé vlasy,
černé až do modra. Česala ho a zpívala přitom
prosté dětské popěvky, hned Mauglímu říkala synu,
a pak zas ho prosila, aby dítěti propůjčil část
své moci nad džunglí. Dveře do chýše byly zavřené,
ale Mauglí zaslechl známý zvuk a viděl, jak Mésúa
leknutím pootevřela ústa. Pod dveře se vsunula
šedá tlapa a zvenku se ozvalo Šedákovo kajícné
kňučení, plné úzkosti a strachu. „Čekej venku.
Když jsem tě volal, to jsi nepřišel,“ řekl Mauglí
řečí džungle a ani se neotočil. Velká šedá tlapa
hned zmizela. „Nevoď – nevoď s sebou – své
služebníky,“ prosila Mésúa. „Já – my žili vždycky
s džunglí v dobrém.“ „Oni taky přišli v dobrém,“
řekl Mauglí a vstal. „Vzpomeň si na tu cestu do
Khanhíváry. Tenkrát běžely desítky těchhle tvorů
před tebou i za tebou. Ale teď vidím, že ani na
jaře obyvatelé džungle nezapomína- jí. Půjdu,
matko.“ Mésúa pokorně ustoupila – jistě to je
lesní bůh –, ale když už měl ruku na dveřích,
matka v ní zvítězila: vzala Mauglího kolem krku a
dlouze ho objímala. „Vrať se!“ šeptala mu. „Ať jsi
můj syn nebo nejsi, vrať se, mám tě rá- da – a
pohleď, on taky pláče.“ Dítě plakalo nad tím, že
muž s lesklým tesákem odchází. „Vrať se zas,“
opakovala Mésúa. „Ve dne v noci budou pro tebe
dveře otevřené.“ Mauglímu se sevřelo hrdlo,
hlasivky se mu zúžily a hlas se mu z nich těžce
prodíral, když odpovídal: „Já se jistě vrátím.“ „A
teď,“ řekl a odstrčil od prahu hlavu vlkovi, který
se k němu lísal, „musím si s tebou, Šedáku, něco
vyřídit. Proč jste vy čtyři nepřišli, když jsem
vás už dávno volal?“ „Dávno? Bylo to dnes v noci.
Já – my – zpívali jsme v džungli novou píseň, je
přece čas nové řeči. Copak se nepamatuješ?“
„Jistě, jistě.“ 281 „A jen co jsme dozpívali,“
pokračoval Šedák vážně, „hned jsem se pustil po
tvé stopě. Všechny jsem opustil a utíkal rovnou za
tebou. Ale co ty jsi, bratříčku, provedl – ty jsi
jedl a spal u člověčí smečky!“ „Nemusilo se to
stát, kdybyste byli přišli, když jsem vás volal,“
řekl Mauglí a zrychlil. „A co bude dál?“ řekl
Šedák. Mauglí už chtěl odpovědět, když vtom
přicházela po cestě vedoucí do vesnice nějaká
dívka v bílých šatech. Šedák hned zmizel a Mauglí
potichu vklouzl do vysokého osení. Měl ji už na
dosah ruky, když se za ním teplé zelené stvoly
zavřely a on zmizel jako duch. Dívka vykřikla,
myslila, že viděla ducha, a pak si zhluboka
vzdychla. Mauglí rozhrnul osení a díval se za ní,
až zmizela. „A teď sám nevím,“ řekl a taky si
vzdychl. „Proč jen jste nepřišli, když jsem vás
volal?“ „Jdeme za tebou, jdeme za tebou,“ mručel
Šedák a lízal mu patu, „jdeme za tebou vždycky,
krom času nové řeči.“ „Půjdete za mnou i k člověčí
smečce?“ zašeptal Mauglí. „Copak jsem za tebou
nepřišel, když tě naše stará smečka vyhnala? Kdo
tě tenkrát v obilí probudil?“ „Ano, a přijdeš
zas?“ „Nepřišel jsem snad dnes v noci?“ „Ano, ale
přijdeš, Šedáku, zas a zas a pořád znovu?“ Šedák
se odmlčel. A pak zabručel pro sebe: „Černý pardál
měl prav- du.“ „Co říkal?“ „Nakonec se vrátí
člověk k člověku. Naše máma Rákšasí říkala –“
„Akéla to taky řekl po nočním boji s ryšavými
psy,“ mumlal Mauglí. „Ká to taky říkal, a ten je z
nás nejmoudřejší.“ „A co říkáš ty, Šedáku?“ „Už
jednou tě vyhnali a ještě ti spílali. Ústa ti
rozbili kamenem. Po- slali Baldéva, aby tě zabil.
Chtěli tě hodit do Rudého květu. To ty jsi říkal,
ne já, že jsou zlí a tupí. To ty, a ne já – já
chodím jen se svými dru- 282 hy – ty jsi na ně
pustil džungli. Ty, a ne já jsi na ně složil
píseň, rozhoř- čenější než naše píseň o ryšavých
psech.“ „Ptám se tě, co říkáš ty?“ Rozmlouvali v
běhu. Šedák chvíli klusal mlčky, než odpověděl, a
pak spustil mezi skoky: „Člověčí mládě – pane nad
džunglí – synu Rákšasí – bratře z jednoho doupěte
se mnou – na jaře jsem sice chvilku zapo- mněl,
ale tvá stopa je mojí stopou, tvé doupě je mým
doupětem, tvůj úlovek je mým úlovkem, tvůj
smrtelný zápas je mým smrtelným zápa- sem. Mluvím
i za druhé tři. Ale co ty řekneš džungli?“ „Dobře
že na to myslíš. Kořist je nejlépe skolit, hned
jak se ukáže. Jdi napřed a svolej všechny na
Poradní skálu. Povím jim o svém úmyslu. Ale možná
že nepřijdou, nastal čas nové řeči, třeba na mě
zapomenou.“ „Ty jsi nikdy nic nezapomněl?“ odsekl
Šedák přes rameno a dal se do klusu; Mauglí běžel
zamyšleně za ním. Být to jindy, celá džungle by se
sběhla se zježenou srstí na krku, ale teď všichni
lovili, zápasili, zabíjeli a zpívali. Šedák běhal
od jednoho k druhému a volal: „Pán džungle se
vrací k lidem. Pojďte na Poradní skálu!“ a
šťastní, vzrušení druhové jen odpovídali: „Však on
se k nám vrátí, až přijdou letní vedra. Deště ho
zaženou do doupěte. Pojď si s námi zazpívat,
Šedáku.“ „Ale pán džungle se vrací k lidem,“
opakoval Šedák. „Íí – Jová? Máme si proto kazit
čas nové řeči?“ odpovídali. A tak když došel
zarmoucený Mauglí po známých skálách až tam, kde
ho přijali do smečky, našel tam jen svou čtveřici
vlků, Bálúa, stářím skoro slepého, a mohutného
studenokrevného Káa, ovinutého kolem prázdného
Aké- lova sedátka. „Tak tady končí tvá stopa,
človíčku?“ řekl Ká, když se Mauglí, hlavu v
dlaních, vrhl na zem. „Zavolej své heslo. Jsme z
jedné krve, ty a já – člověk a had.“ „Proč jen mě
ryšaví psi nerozsápali?“ sténal Mauglí. „Síla mě
opusti- la, a nezpůsobil to jed. Dnem i nocí
slyším za sebou ještě jedny kroky. Když se otočím,
v ten okamžik jako by se někdo přede mnou schoval.
Dívám se na stromy, a nikde nikdo. Volám, a nikdo
mi neodpovídá, ale 283 připadá mi, že někdo
poslouchá a nechce se ozvat. Ležím, a neodpočinu
si. Běžím jarní běh, a neuklidním se. Koupám se, a
nezchladnu. Zabíjet se mi oškliví a zápasit se mi
nechce, leda pro úlovek. Mám v těle Rudý květ a v
kostech vodu – a – sám nevím, co vím.“ „Nač ty
řeči?“ promluvil zvolna Bálú a otočil se k
Mauglímu. „Akéla přec u řeky říkal, že Mauglí
zažene Mauglího zpátky k člověčí smečce. Já to
taky říkal. Ale kdopak poslouchá Bálúa? Baghíra –
kdepak je dnes v noci Baghíra? – ten to taky ví.
Tak zní zákon.“ „Když jsme se, človíčku, setkali u
Chladných doupat, hned jsem to věděl,“ řekl Ká a
zavlnil obrovskými závity. „Člověk se nakonec
vrací k lidem, i když ho džungle nevyhání.“ Čtyři
vlci hleděli jeden na druhého a zase na Mauglího,
rozpačití, ale poslušní. „Džungle mě tedy
nevyhání?“ koktal Mauglí. Šedák a jeho bratři
zuřivě zavyli a spustili všichni najednou: „Dokud
živi budem, nikdo se neodváží –“ Ale Bálú je
zarazil. „Já jsem ti vštěpoval zákon. Já musím
mluvit. Ty skály před námi si- ce nevidím, ale
vidím daleko. Jdi svou cestou, žabáčku. Udělej si
doupě u své krve, u své smečky, u svých lidí. Ale
když budeš někdy potřebovat nohy, zuby, oči nebo
rychlý noční vzkaz, pamatuj, že jsi pán džungle,
stačí zavolat, a džungle je tvoje.“ „Prostřední
džungle je taky tvoje,“ řekl Ká. „A národ, za
který mlu- vím, není malý.“ „Hé hé, bratři moji,“
zvolal Mauglí, rozpřáhl paže a vzlykal. „Sám ne-
vím, co vím, nechci jít, ale táhne mě to za obě
nohy. Jak mám opustit tyto noci?“ „No tak, hlavu
vzhůru, bratříčku,“ opakoval Bálú. „Za takový lov
se nemusíš stydět. Když sníš med, odejdeš od
prázdného úlu.“ „Když svlíkneš kůži,“ řekl Ká, „už
do ní zpátky nelezeš. Tak zní zá- kon.“ „Poslyš,
ty můj ze všech nejmilejší,“ řekl Bálú. „Ničí
slovo, ničí vůle tě tu neudrží. Hlavu vzhůru!
Kdopak by pochyboval o pánu džungle? Viděl jsem
tě, jak sis, ještě žabáček, tamhle hrál s bílými
oblázky. Baghíra, 284 který tě vykoupil za čerstvě
zabitého býka, tě taky viděl. Z té přehlídky jsme
zbyly jen my dva. Rákšasí, tvá máma Vlčice, je
mrtvá a tvůj táta Vlk taky. Celá ta stará vlčí
smečka je dávno mrtvá. Kam se poděl Šér Chán, to
víš, a Akéla zahynul mezi dhóly, a nebýt tvé
moudrosti a síly, zašla tam i druhá séónijská
smečka. Zůstaly už jen staré kosti. Teď se neloučí
se svou smečkou člověčí mládě, teď nastupuje pán
džungle na novou cestu. Kdopak by zpytoval skutky
člověka?“ „Ale Baghíra a býk, kterým mě vykoupil,“
řekl Mauglí. „Nechtěl bych –“ Slova mu přetrhl řev
a praskot dole v houští, a už tu stál sám Baghí-
ra, pružný, silný a strašlivý jako vždy. „Právě
proto jsem nepřišel,“ řekl a napřáhl zkrvavenou
pravou tla- pu. „Dlouho trval ten lov, ale teď tam
leží zabitý v křoví – dvouletý býk – býk, který ti
vykoupí volnost, bratříčku. Jsme vyrovnáni. A
jinak – mé slovo je Bálúovo slovo.“ A olízl
Mauglímu nohu. „Pamatuj si, že tě měl Baghíra
rád,“ zvolal a skokem zmizel. Dole pod kopcem
ještě jed- nou dlouze, silně zvolal: „Dobrý lov na
nové stopě, vládce džungle! Pa- matuj si, že tě
měl Baghíra rád.“ „Slyšel jsi to,“ řekl Bálú. „Víc
už není třeba. Teď jdi, ale napřed pojď ke mně.
Můj moudrý žabáčku, pojď ke mně!“ „Shodit kůži
není lehké,“ řekl Ká, když se Mauglí na hrudi
slepému medvědu usedavě rozplakal. Objímal ho
kolem krku a Bálú se chabě pokoušel olíznout mu
nohy. „Hvězdy blednou,“ řekl Šedák a čenichal
jitřní vánek. „Kde se dnes uložíme? Od nynějška
půjdeme po nových stopách.“ A to je poslední
povídka o Mauglím. 285 Dozpěv Jak ho Mauglí slyšel
v džungli za sebou po celou dobu, než došel k Mé-
súiným dveřím. Bálú Žabáku můj miloučký, nezapomeň
poučky z džungle, Bálú šmatlavý vtloukal ti je do
hlavy. Ze všech buď ti největší zákon smečky
člověčí, od nynějška, pamatuj, je to, Mauglí,
zákon tvůj. Vpřed se lidskou stopou dej, nikam
stranou nekoukej, ať se ti ty záhyby líbí nebo
nelíbí, nepomýšlej na návrat. (Tolik jsem tě míval
rád!) Zlá to i dobrá stopa je. Když ti třeba
vylaje ze smečky člen nějaký, řekni si: „To Tabákí
zavyl? Nebo straší tu Šér Chán?“ Mstnému pocitu
braň se. (Palist, kořání, med, ty mládě ochrání.)
Vítr, strom i vodní tok, celá džungle chraň tvůj
krok. 286 Ká Ze Strachu se líhne Vztek. Na kobří
jed není lék. Bez víčka zří oko líp. Jazyk raní
jako šíp. S vlídností se slova chop, silný budeš
dvojnásob. Skoč, kam stačí síly tvé, nevěř větvi
práchnivé. Pozor, všechno nemusí sníst had, sic ho
udusí růžky v chřtánu uvízlé. Zalez někam po
jídle, pod zem dlouhou norou jdi, kam se mstitel
nevloudí. Ať jsi kde chceš, nemukej, o čistotu
kůže dbej. (Dokola se ohlédni, tvá džungle je
prostřední.) Vítr, strom i vodní tok, celá džungle
chraň tvůj krok. Baghíra Klec mi byla kolébkou,
vím, co lidé dovedou. Jenom počkej chviličku, sám
to poznáš, človíčku. Kočky ať se ve stromech
prohánějí, jen to nech klidně být a s šakaly
stýkej se jen zpovzdálí. 287 Nevěř, že ti do klína
spadne kořist laciná. Svodům odoláš, já vím: hanba
křivdit bezbranným. Holedbat a chlubit se, to
dělají opice. Lichotný zpěv v úžlabí z lovu nechť
tě nezvábí. (Jasný den i mlžení, střežte strážce
jelení!) Vítr, strom i vodní tok, celá džungle
chraň tvůj krok. Všichni tři Po stopě se bereš
vpřed, po níž strach nám brání spět, kvete na ní
Rudý květ. Až tě zajme noční tiš, v dusné jizbě
uslyšíš, jak jdem k tobě blíž a blíž. Vzpomeneš-li
na stezku v džungli, v ranním rozbřesku propadneš
se do stesku. Vítr, strom i vodní tok, celá
džungle chraň tvůj krok. 288 Rudyard Kipling Knihy
džunglí Edice Literatura pro děti a mládež Překlad
Aloys a Hana Skoumalovi Ilustrace na obálce
William Henry Drake Redakce Markéta Teuchnerová
Vydala Městská knihovna v Praze Mariánské nám. 1,
115 72 Praha 1 V MKP 2. elektronické vydání Verze
1.0 z 12. 7. 2018 ISBN 978-80-7602-087-0 (epub)
ISBN 978-80-7602-088-7 (pdf) ISBN
978-80-7602-089-4 (prc) ISBN 978-80-7602-090-0
(html)
